
# မြန်မာသဒ္ဒါ

အတွဲ(၂)၊ အခန်း(၆)

ပြည်ထောင်စုမြန်မာနိုင်ငံတော်အစိုးရ ပညာရေးဝန်ကြီးဌာန
အခြေခံပညာ သင်ရိုးညွှန်းတမ်း၊ သင်ရိုးမာတိကာနှင့်
ကျောင်းသုံးစာအုပ် ကော်မတီ

အမှာစာ

မြန်မာ့ ဆိုရှယ်လစ် လမ်းစဉ်ပါတီ ဥက္ကဌကြီး က မြန်မာစာ အဓွန့်ရှည်စွာ တည်တံ့ ခိုင်မြဲရေး ကို ရည်သန် ၍ မြန်မာ သဒ္ဒါ ကျမ်းများ ပြုစုရန် လမ်းညွှန် မိန့်ကြားခဲ့သည် နှင့် အညီ မြန်မာစာအဖွဲ့ သည် မြန်မာ သဒ္ဒါ အခြေပြုကျမ်း ကို ရှေးဦးစွာ ပြုစုခဲ့ ပါသည်။
ထို မြန်မာသဒ္ဒါအခြေပြုကျမ်း ကို အခြေခံလျက် ကျောင်းများတွင် မြန်မာ သဒ္ဒါကို လွယ်ကူစွာ လေ့လာ သင်ယူနိုင်ရန် အတွက် ကျောင်းသူ ကျောင်းသားတို့ ၏ အသက်၊ ဉာဏ်ရည်နှင့် ဆီလျော်မည့် သဒ္ဒါကျမ်းများ ကို ဆက်လက် ပြုစုရန် မြန်မာ့ ဆိုရှယ်လစ် လမ်းစဉ်ပါတီ ဥက္ကဌကြီး သည် မြန်မာစာ အဖွဲ့အား လမ်းညွှန်ခဲ့ ပါသည်။
ထိုလမ်းညွှန်ချက်ကို အလေးအနက်ခံယူလျက် မြန်မာသဒ္ဒါကို အတွဲ(၃)တွဲခွဲကာ ပြုစုပါသည်။ မြန်မာသဒ္ဒါအတွဲ(၁)ကို အခြေခံပညာအလယ်တန်း အတွက၊် မြန်မာသဒ္ဒါအတွဲ(၂)ကို အခြေခံပညာအထက်တန်းအတွက်၊ မြန်မာသဒ္ဒါအတွဲ(၃)ကို တက္ကသိုလ်အတွက် ရည်ရွယ်ပါသည်။
မြန်မာသဒ္ဒါ(၃)တွဲကို ပြုစုရခြင်း၏ ရည်ရွယ်ချက်မှာ ကျောင်းသူကျောင်းသားများနှင့်
မြန်မာစာလေ့လာသူများ မြန်မာသဒ္ဒါ၏ အခြေခံသဘောသဘာဝကို နားလည်၍
မြန်မာစာရေးသားရာ၌ မြန်မာသဒ္ဒါနည်းနှင့်အညီ
စည်းကမ်းတကျရေးသားတတ်စေရန်ပင်ဖြစ်ပါသည်။
ထိုရည်ရွယ်ချက်ကို အခြေခံလျက် ကျောင်းသူကျောင်းသားတို့ မြန်မာအက္ခရာအကြောင်း အကျဉ်းချုပ်ကို သိစေရန်လည်းကောင်း၊ အသံရွတ်ဆိုမှုဆိုင်ရာ အခြေခံသဘောကို သိနားလည်စေရန် လည်းကောင်း၊ ပါဌ်ဆင့်အကြောင်း သိနားလည်စေရန်လည်းကောင်း၊ ဝါစင်္ဂများကို အကျဉ်းချုပ် ခြုံငုံလေ့လာနိုင်စေရန် လည်းကောင်း၊ ဝါကျ၏သဘောသဘာဝတို့ကို ပိုမို နားလည်စေရန်လည်းကောင်း၊ စကားအထားအသို တတ်ကျွမ်းနားလည်စေရန်လည်းကောင်း ဤမြန်မာသဒ္ဒါအတွဲ(၂)၊ အခန်း(၆)ကို ပြုစုပါသည်။
မြန်မာသဒ္ဒါ ကျမ်းများကို ပြုစုရာတွင် ကျောင်းသူကျောင်းသားများ၏ အသက်နှင့်အတန်းကို ချင့်၍ ဉာဏ်ရည်နှင့်လိုက်အောင် အဆင့်ဆင့် ပိုင်းခြားပြုစုပါသည်။ အခန်းလိုက် အခန်းလိုက် ကျေညက်အောင် လေ့လာကြခြင်းဖြင့် မြန်မာသဒ္ဒါကို အခြေခံခိုင်ခိုင်တတ်မြောက်ကြမည်ဟု ယုံကြည်ပါသည်။

မြန်မာစာအဖွဲ့

မာတိကာ

- မြန်မာစာ၊ မြန်မာစကားဆိုင်ရာသိမှတ်ဖွယ်များ
  - [မြန်မာအက္ခရာ](#မြန်မာအက္ခရာ)
  - [အက္ခရာများ၏ ယေဘုယျပုံသဏ္ဌာန်](#အက္ခရာများ၏ယေဘုယျပုံသဏ္ဌာန်)
  - [ဌာန်၊ ကရိုဏ်း၊ ပယတ်](#ဌာန်၊ကရိုဏ်း၊ပယတ်)
  - [ပါဌ်ဆင့်ရေးနည်းနှင့် ဖတ်နည်း](#ပါဌ်ဆင့်ရေးနည်းနှင့်ဖတ်နည်း)
- ဝါစင်္ဂဆိုင်ရာသိမှတ်ဖွယ်များ
  - [နာမ်](#နာမ်)
    - [လိင်](#လိင်) ??
    - [ကိန်း](#ကိန်း) ??
    - [နာမ်ဆိုင်ရာသိမှတ်ဖွယ်ရာများ](#နာမ်ဆိုင်ရာသိမှတ်ဖွယ်ရာများ) ??
  - [နာမ်စား](#နာမ်စား)
  - [နာမဝိသေသန](#နာမဝိသေသန)
  - [ကြိယာ](#ကြိယာ)
  - [ကြိယာဝိသေသန](#ကြိယာဝိသေသန)
  - [ဝိဘတ်](#ဝိဘတ်)
  - [သမ္ဗန္ဓ](#သမ္ဗန္ဓ)
  - [ပစ္စည်း](#ပစ္စည်း)
- ဝါကျဆိုင်ရာသိမှတ်ဖွယ်များ
  - [ဝါကျရိုး](#ဝါကျရိုး)
  - [ဝါကျရော](#ဝါကျရော)|
  - [ဝါကျခွဲခြမ်းစိတ်ဖြာခြင်း](#ဝါကျခွဲခြမ်းစိတ်ဖြာခြင်း)
- [စကားအထားအသို](#စကားအထားအသို)
- [စကားလုံးအညွှန်း](#စကားလုံးအညွှန်း)

---

# မြန်မာအက္ခရာ

မြန်မာစာ၊ မြန်မာစကားဆိုင်ရာ သိမှတ်ဖွယ်များ

## မူရင်းအရေးအသားများ

မြန်မာအက္ခရာအရေအသားကို မြန်မာသက္ကရာဇ် ၄၀ဝ-ကျော် (အေဒီ-၁၁ရာစု)မှစ၍ တွေ့ရှိခဲ့ရသည်။ ထိုအချိန်မှစ၍ ယနေ့အထိခေတ်အဆက်ဆက် အသုံးပြုခဲ့သော မြန်မာအက္ခရာတို့သည် နှစ်ကာလ ကြာလာသည်နှင့်အမျှ ပုံသဏ္ဌာန် အဆင့်ဆင့် ပြောင်းလဲခဲ့သည်။

ထိုသို့ ပြောင်းလဲခဲ့ပုံကို မူရင်းအရေးအသားများကို လေလာခြင်းဖြင့် သိနိုင်သည်။

မူရင်းအရေးအသားဆိုသည်မှာ မူလရေးသားခဲ့သည့် အချိန်မှစ၍ ယနေ့တိုင် မူလအတိုင်း တည်ရှိနေသော စာများကို ဆိုလိုသည်။ တစ်နည်းအားဖြင့် တစ်ဆင့်ကူးရေးထား ခြင်းမဟုတ်သည့် စာများကို ဆိုလိုသည်။ ရှေးခေတ် မူရင်းအရေးအသားများကို ရှေးဟောင်း အုတ်ခွက်စာ၊ စဉ့်ကွင်းစာ၊ ကျောက်စာ၊ မင်စာ၊ ပေစာ၊ ပုရပိုက်စာ၊ ခေါင်းလောင်းစာ စသည်တို့၌ တွေ့နိုင်သည်။

## အုတ်ခွက်စာများ

ပုဂံခေတ်က ရှေးမြန်မာတို့သည် ရွှဲ့စေးပြားပေါ်တွင် ဗုဒ္ခရုပ်ပွားတော်များ ပုံနှိပ်၍ မီးဖုတ်ပြီး အုတ်ခွက်ဘုရား များပြုလုပ်ပူဇော်ခဲ့ကြသည်။ အုတ်ခွက်ဘုရားများ၏ အောက်ခြေနှင့် ကျောဘက်တွင် ကုသိုလ်ရှင်၏ ဆုတောင်းစာများပါတတ်သည်။ ယင်းစား များသည် အလွန် ခိုင်လုံသော မူရင်းအရေးအသားများ ဖြစ်ပေသည်။ ပုဂံခေတ် အနော်ရထာမင်း၊ စောလူးမင်းနှင့် ကျန်စစ်သားမင်းတို့လက် ထက်တွင် အုတ်ခွက်ပြုလုပ်ခြင်း ခေတ်စားခဲ့သည်။ အုတ်ခွက်ပြုလုပ်ပူဇော်သူများတွင် အဆိုပါမင်းတို့ ကိုယ်တိုင် ပါဝင်ခဲ့ကြသည်။

## စဉ့်ကွင်းစာ

ပုဂံခေတ်က ဘုရားတည်သော ကုသိုလ်ရှင်အချို့သည် မိမိတို့၏ ကောင်းမှု စေတီပုထိုးများကို ၅၅၀=ဇာတ်နိပါတ် သရုပ်ဖော် ရုပ်လုံး၊ ရုပ်ကြွအုတ်ချပ်များဖြင့် ပတ်ပတ်လည် စီခြယ် ပူဇော်ခဲ့ကြသည်။ အကွက် တစ်ကွက်တွင် ဇာတ်တစ်ဇာတ်ကျသော လည်းကောင်း၊ ဇာတ်တစ်ဇာတ်ကို အကွက် များစွာဖြင့်သော်လည်းကောင်း ရုပ်ကြွပြုလုပ်ပြီး သက်ဆိုင်ရာ ဇာတ်နိပါတ်၏ အမည်နှင့် အမှတ်စဉ်၊ ဇာတ်အညွှန်းများ ကို ကမ္ပည်းအက္ခရာ ရေးထိုးထားသည်။

ဤ ရုပ်ကြွများကို စဉ့်ကွင်းဟု ခေါ်သည်။ စဉ့်ကွင်း၌ ရေးထားသည့် စာကို စဉ့်ကွင်းစာဟု ခေါ်သည်။ စဉ့်ကွင်းများကို အနော်ရထာမင်း (အေဒီ ၁၀၄၄-၁၀၇၇) မှစ၍ ပုဂံမင်းများ ပြုလုပ်ပူဇော်ခဲ့ကြသည်။ စေတီပုထိုး၏ ကုသိုလ်ရှင်နှင့် သမိုင်းကို သိလျှင် ထိုစေတီ၌ ရှိသည့် စဉ့်ကွင်းစာများ၏ ခုနှစ် သက္ကရာစ် ကို တွက်ဆနိုင်သည်။

## ကျောက်စာ

သက္ကရာဇ်အခိုင်အမာပါရှိသော တွေ့ရှိရသမျှ မြန်မာကျောက်စာတို့တွင်
မြန်မာသ္ကရာဇ် ၄၇၅-ခုခန့် (အေဒီ ၁၁၁၃-ခန့်)၌ ရေးထိုးခဲ့သည့် ရာဇကုမာရ်ကျောက်စာသည်
အစောဆုံးပင်ဖြစ်သည်။ ထို့နောက်တွင်မူ ပုဂံခေတ်တစ်ခေတ်လုံးသာမက ပင်းယ၊ အင်းဝ၊ တောင်ငူ၊
ညောင်ရမ်း၊ ကုန်းဘောင်ခေတ်ထိအောင် ကျောင်းကန်ဘုရားဒါယကာ၊ ကုသိုလ်ရှင်အချို့သည်
မိမိတို့ ကောင်းမူကုသိုလ်နှင့် စပ်လျဉ်း၍ မော်ကွန်းကျောက်စာများ ရေးထိုးခဲ့ကြသည်။
ခေတ်အဆက်ဆက် ရေးထိုးခဲ့သည့် ကျောက်ထွင်းအက္ခရာများကို နှိုင်းယှဉ်လေ့လာခြင်းဖြင့်
ခေတ်အသီးသီး၌ ရေးသားခဲ့ကြသည့် အက္ခရာပုံသဏ္ဌာန်တို့ကို သိနိုင်သည်။

## မင်စာ

ရှေးဂူဘုရားများတွင် အတွင်းဘက် အုတ်နံရံများ၌ မင်ဖြင့် ရေးထားသော စာများ
ရှိတတ်သည်။ ဗုဒ္ဓဝင်၊ ဇာတ်နိပါတ် ပန်းချီသရုပ်ဖော်ပုံများနှင့် ဆိုင်သည့်စာတန်းများ၊
မူလကုသိုလ်ရှင်၏ ဆုတောင်စာများ၊ နောက်ထပ် ပြုပြင်မွမ်းမံသူတို့၏ဖြည့်စွက်မှတ်တမ်းများ၊
ထိုခေတ်က မွေးဖွားသူတို့၏ ဇာတာခွင်များစသည့်ကို မင်ဖြင့်ရေးခဲ့ကြသဖြင့် ထိုစာတို့ကို မင်စာဟု
ခေါ်သည်။ ပုဂံမြို့ လောကထိပ်ပန်ဂူဘုရား မှဇာတ်ကြီးဆယ်ဖွဲ့မင်စာများမှာ
ထင်ရှားကျော်ကြားသည်။ သက္ကရာဇ်အခိုင်အမာပါသော မင်စာများရှိကဲ့သို့ သက္ကရာဇ်မပါသော
မင်စာများလည်း ရှိသည်။ ပင်းယ၊ အင်းဝ၊ တောင်ငူ၊ ညောင်ရမ်း၊ ကုန်းဘောင်ခေတ်တိုင်အောင်
မင်စာများကို တွေ့ရသည်။ ကျောက်စာများနည်းတူ ထိုမင်စာ တို့မှလည်း ခေတ်အဆက်ဆက်
အက္ခရာပုံသဏ္ဌာန်တို့ကို လေ့လာနိုင်သည်။

## ပေစာ၊ပုရပိုက်စာ

ပေ၊ ပုရပိုက်တို့ကို စာရေးကိရိယာအဖြစ် ပုဂံခေတ်ကပင်စတင်
အသုံးပြုခဲ့ကြမည်ဟု ယုံကြည်ရသည်။ သို့သော် နှစ်ကာလ အလွန်ကြာညောင်းပြီဖြစ်၍ ထိုခေတ်က
ပေ၊ပုရပိုက်တို့ကို တွေ့နိုင်ရန် မလွယ်ကူတော့ချေ။ အစောဆုံးအနေနှင့်မြန်မာသက္က ရာဇ် ၁၀ဝ၀-ခန့်
(အေဒီ ၁၇-ရာစု)က ရေးခဲ့သည့် အက္ခရာတို့၏ ပုံသဏ္ဌာန်ကို ထိုပေ၊ ပုရပိုက်များတွင်လည်း
တွေ့နိုင်သည်။

## ခေါင်းလောင်းစာ

ခေတ်အဆက်ဆက် စေတီပုထိုးများတွင် သွန်းလုပ်လှုဒါန်းခဲ့သော
သတ္တုခေါင်းလောင်းများ၌ ကုသိုလ်ရှင်၏ ကမ္ပည်းမှတ်တမ်း ပါရှိတတ်သည်။
ယင်းစာများသည်လည်း မူလအရေးအသားများဖြစ်၍ အက္ခရာပုံလေ့လာရာ၌ အသုံးဝင်သည်။

## ပုံနှိပ်စာ

ပထမမြန်မာပုံနှိပ်စာအုပ်ကို သက္ကရာဇ် ၁၁၃၈-ခု (အေဒီ-၁၇၇၆)တွင်
ရောမမြို့၌ ပုံနှိပ်ခဲ့သည်။ အောက်မြန်မာနိုင်ငံ ရန်ကုန်မြို့တွင် သက္ကရာဇ် ၁၁၇၉-ခု
(အေဒီ-၁၈၁၇)၌ ပုံနှိပ်လုပ်ငန်း စတင်ပြီး အထက်မြန်မာနိုင်ငံ မန္တလေးရတနာပုံမြို့တော်တွင်လည်း
သက္ကရာဇ် ၁၂၂၆-ခု (အေဒီ-၁၈၆၄)၌ စာပုံနှိပ်လုပ်ငန်းပေါ်ပေါက်လာသော
ပုံနှိပ်စာများထွန်းကားလာသည်။

---

# အက္ခရာများ၏ယေဘုယျပုံသဏ္ဌာန်

မြန်မာစာ အထင်အရှား တွေ့ရသည်မှစ၍
ယနေ့အထိ အနှစ် ၉၀ဝ-ခန့် ကြာမြင်ခဲ့သည့် ကာလတစ်လျှောက် အက္ခရာတို့၏ ပုံသဏ္ဌာန်သည်
ပြောင်းလဲတန်သရွေ့ ပြောင်းလဲခဲ့ကြသည်။ သို့ရာတွင် ခြုံ၍ ကြည့်ပါလျှင်မူ မြန်မာအက္ခ
ရာအများစု၏ ပုံသဏ္ဌာန်သည် ပုံဖမ်းမရလောက်အောင် ပြောင်းလဲခြင်း မရှိချေ။
မြန်မာစာသက္ကရာဇ် ၄၅၀-၅၀ဝ ခန့် (အေဒီ ၁၀၉၀-၁၁၄၀ ခန့်)မှစ၍ လေးထောင့်ဆန်သော
အက္ခရာတို့ကို သုံးစွဲခဲ့ကြသည်။ လေးထောင့်အက္ခရာ ခရာထောင့်ကို ကျောက်စာများ၊
မင်စာများတွင် အမြောက်အမြား အတွေ့ရသည်။ ပေရွက်ပေါ်တွင် မင်၊ စုတ်တံဖြင့် ရေးသည့်
ပေစာများတွင်လည်းကောင်း ခရာထောင့်ကိုပင် သုံးစွဲခဲ့ကြဟန်တူသည်။
ခရာထောင့်သည် လှပသေသပ်သလို ရှိသည်။ သို့သော် လက်တွေ့ရေးသားရာ၌ မူ
မထောင့်ထောင့်အောင့် အားထုတ်ရသည်။ ထို့အတွက် အချိန်ယူရသည်။ ခပ်သွက်သွက်ရေးလျှင်
ထောင့်မကျတော့ချေ။ ဤသို့ဖြင့် ထောင့်မကျသော၊ ခပ်ဝန်းဝန်းသဏ္ဌာန်ရှိသောအက္ခရာတို့ကိုလည်း
ပြည်သူများသည့် ခရာထောင့်နှင့် ယှဉ်တွဲလျက် သုံးစွဲခဲ့ကြသည်။ သက္ကရာဇ် ၈၁၁-ခု က
အက္ခရာဝိုင်းဖြင့် ရေးခဲ့သည့် မင်စာအချို့ကို ပုဂံ၊ မင်းနန်သူရှိဘုရားသုံးဆူတွင် တွေ့နိုင်သည်။
ဤကာလ၌ အက္ခရာအဝိုင်း ခရာဝန်း နှင့် လေးထောင့်အက္ခရာ ခရာထောင့်ဟူ၍ နှစ်မျိုးရှိနေသည်ကို
တွေ့ရသည်။

တစ်ဖန်ပေရွက်၊ ထန်းရွက်တွင် စုတ်၊ ဆေးဖြင့် ရေးသည့်အခါ ထောင့်သောအက္ခရာကို အဆင်ပြေစွာ ရေးနိုင်သော်လည်း ကညစ်ဖြင့် ရေးသားသည့်အခါ ထောင့်သောအက္ခရာတို့ကို ရေးဆွဲရာ၌ အဆင်မပြေလှချေ။ ဝိုင်းဝိုင်းဆွဲမှသာ အဆင်ပြေသည်။ ဤသို့ဖြင့် အက္ခရာအဝိုင်း ခရာဝန်း ဘက်မှ အားသာလာခဲ့ဟန် ရှိသည်။

အချုပ်အားဖြင့်ဆိုသော် မြန်မာသက္ကရာဇ် ၄၅၀-၅၀ဝ မှ ၁၀ဝ၀-ခန့် အထိအက္ခရာအထောင့် သုံးသည်ကို တွေ့ရပြီး မြန်မာသက္ကရာဇ် ၈၀ဝ-မှစ၍ အက္ခရာအဝန်းသုံးသည်ကို တွေ့ရသည်။ သက္ကရာဇ် ၈၀ဝ-မှ ၁၀ဝ၀-အတွင်း၌မူ အက္ခရာအထောင့်ရောအဝန်းပါ သုံးကြသည်ဟု ဆိုနိုင်သည်။

## သဏ္ဌာန်အပြောင်းအက္ခရာများ

မြန်မာဗျည်းသရ အက္ခရာတို့တွင်
မသိမသာပြောင်းလဲသော အက္ခရာများနှင့် သိသိသာသာ ပြောင်းလဲသော အက္ခရာများဟု
နှစ်မျိုးနှစ်စားတွေ့ရသည်။ မသိမသာ ပြောင်းသော အက္ခရာတို့၏ ရှေးသဏ္ဌာန်ကို မြင်လျှင်
မှတ်မိနိုင်သည်။ သာဓကအားဖြင့် ကိုမြင်လျှင် 'က'ဟုသိနိုင်သည်။
သိသိသာသာပြောင်းလဲသော အက္ခရာတို့မှာ ဆ၊ ဇ၊ ည၊ ဒ၊ န၊ ဘ၊ ရ၊ သ၊ အ၊ ဣ၊ ဤ၊ ဦ၊
ဧ တို့ဖြစ်ကြသည်။

## ဆလိမ်ပြောင်းလဲပုံ

ဆလိမ်သည် မူလက အကြီးအသေးမညီသော ကွင်းလိမ်သဏ္ဌာန်
ရှိသည်။ ထို့နောက်မှ ရှေ့ပိုင်းသည် ခ သဏ္ဌာန် ပြောင်းလာပြီး ယနေ့ပုံသို့ရောက်လာသည်။

## ဇကွဲပြောင်းလဲပုံ

ဇကွဲသည် မူလက င ၏ မျက်နှာဝအလယ်တွင်
လျှာတိုကလေးပါသည်။ ယင်းကမှ ထိုလျှာကလေးသည် အထက်ပိုင်းနှင့် ဆက်မိပြီး တစ်စတစ်စ
ရှည်ထွက်လာသည်။ ထို့နောက် ပြန်တိုသွားကာ ယနေ့ပုံ ဖြစ်လာသည်။

## ညပြောင်းလဲပုံ

ညသည် မူလက ယနေ့ သ နှင့် ဆင်တုူသည်။
ဦးခေါင်း၌အတွန့်ပါတတ်သည်။ ဘယ်ဘက်အောက်တွင် အညှောက်တိုကလေး ရှိသည်။
ထိုအညှောက်တိုသည် ရှည်ထွက်လာပြီး ယနေ့ပုံမျိုး ဖြစ်လာသည်။

## ဒထွေးပြောင်းလဲပုံ

ဒထွေးကို ရှေးအုတ်ခွက်စာ၊ စဉ့်ကွင်းစာများ၌ သဏ္ဌာန်ဖြင့်
တွေ့ရသည်။ ကျောက်စာများတွင်မူ သဏ္ဌာန်သုံးမျိုးဖြင့် တွေ့ရသည်။
ကျောက်စာတစ်ချပ်တည်းမှာပင် သဏ္ဌာန်သံးမျိုးလုံး တွေ့သည့်အခါ တွေ့ရသည်။ နောင် ခရာဝန်း
တွင်ကျယ် လာသောအခါ ဒ ပုံ တည်တံ့လာခဲ့သည်။

## နငယ်ပြောင်းလဲပုံ

နငယ်သည် မူလက အမြီးတိုသည်။ ခေါင်းရောအမြီးပါ
မထင်ရှားလှသော ပုံမျိုးလည်း ရှိသည်။ နောင်သော် ခေါင်းထင်ရှားလာပြီး
အမြီးရှည်ထွက်လာကာ ယနေ့ပုံ ဖြစ်လာသည်။

## ဘကုန်းပြောင်းလဲပုံ

ဘကုန်းသည် လေးထောင့်ဂငယ်၏ ဘယ်ဘက်ထိပ်၌
အစွန်းငယ်ပါသည့် သဏ္ဌာန် ရှိသည်။ ခရာဝန်း ရေးသည့်အခါ ယနေ့ပုံ ဖြစ်လာသည်။

## ရကောက်ပြောင်းလဲပုံ

ရကောက်သည် မူလက ညာဘက်သို့ လှည့်၍ တိုသည့်
ပုံရှိသည်။ အမြီး၊ ခေါင်း မထင်ရှားသော တုတ်ချောင်းတိုပုံလည်း တွေ့ရသည်။ သို့သော်
အင်းဝခေတ်၌မူ ဤ သဏ္ဌာန် ဖြစ်လာသည်။ ထိုမှ ခေါင်းအဝိုက်သည် အောက်သို့ တစ်စ တစ်စ
ရှည်ဆင်းလာသည်။ ထို ကမှ ယနေ့ရကောက် ဖြစ်လာသည်။

## သပြောင်းလဲပုံ

သသည် ခရာထောင့် တွင်ကျယ်ချိန်၌ လေးထောင့် ပ
တွင်ဘယ်ဘက်အောက်မှ အငုတ်ကလေးပါရုံမျှသဏ္ဌာန် ရှီသည်။ ခရာဝန်း ရေးလာသောအခါ
ယနေ့ပုံ ဖြစ်ပေါ်လာသည်။

## အပြောင်းလဲပုံ

အ ကို ခရာထောင့် ရေးသည့်အခါ၌
ပုံသဏ္ဌာန်ဖြင့်တွေ့ရသည်။ ခရာဝန်း ရေးစ၌ သဏ္ဌာန်မျိုးလည်း တွေ့ရသည်။ ထိုမှတစ်ဆင့်
ယနေ့ပုံ ဖြစ်လာသည်။

## အက္ခရာ ဣ ပြောင်းလဲပုံ

အက္ခရာ ဣ သည် မူလက လှိုူင်းတွန့်နှစ်ခု သဏ္ဌာန်အက္ခရာ
ဖြစ်သည်။ အခြေမပါ။ အခြားအက္ခရာများနှင့် မျဉ်းတစ်ညီတည်း ရေးလေ့ရှိသည်။ ထိုပုံမှ က
နှစ်ဆင့်သဏ္ဌာန်၊ ထိုမှ အခြေထွက်၍ ယနေပုံသို့ ကူးပြောင်းလာသည်။

## အက္ခရာ ဤ ပြောင်းလဲပုံ

အက္ခရာ ဤ သည် မူလက လှိုင်းတွန့်တစ်ခုနှင့် õ
၄င်းအောက်မှ ညာဘက်ကို ဝိုက်၍ တက်သွားသော မျဉ်းတစ်ကြောင်း ပါရှိသည်။ ထိုမျဉ်း
အစွန်းနှစ်ဘက် ကွေ့ ဝိုက်သွားရာမှ ယနေ့ပုံ ဖြစ်လာသည်။

## အက္ခရာ ဦ ပြောင်းလဲပုံ

အက္ခရာ ဦ သည် မူလက အက္ခရာ ဥ ၏ ဦးခေါင်း၌
အသတ်ပြောင်းပြန်သဏ္ဌာန် အမောက်ငယ် ပါသည်။ ထိုအမောက်ငယ်သည်
နောင်သော်လုံးကြီးတင်သဏ္ဌာန်ထိ ပိတ်သွားပြီး အဆန်ခတ်ကာ ယနေ့ပုံ ဖြစ်လာသည်။

## အက္ခရာ ဧ ပြောင်းလဲပုံ

အက္ခရာ ဧ သည် မူလက
အရွယ်ပုံအသေးအကြီးနှစ်မျိုးတွေ့ရသည်။ ခရာဝန်း ရေးသည့်အခါ အခြားအက္ခရာများနှင့်
အရွယ်တူပြီး အောက်ပိုင်းအစွန်း ကွေးဝင်သွားသည်။
၂၄။ မြန်မာအက္ခရာပုံသဏ္ဌာန် အဆင့်ဆင့် ပြောင်းလဲပုံကို အကျဉ်းမျှ ဖော်ပြခဲ့ပြီ။
ယခုဖော်ပြခဲ့သော အက္ခရာပုံနှိုင်းယှဉ်ပြ ဓာတ်ပုံဇယား ၌ လေ့လာကြည့်ရူနိုင်သည်။
ယခုထက်ကျယ်ကျယ်ဝန်းဝန်း လေ့လာဖွယ်များနှင့် ယခု ဖော်ပြမထားသော သရသင်္ကေတများ၊
သံပြောင်းသင်္ကေ တများ၊ ဗျည်းတွဲများ၊ ပါဌ်ဆင့်အက္ခရာများ၊ ဂဏန်းများ၏
ပုံသဏ္ဌာန်ပြောင်းလဲပုံတို့ကို အဆင့်မြင့်မြန်မာစာ လေ့လာသူတို့ ဆက်လက်လေ့လာ သူတို့
ဆက်လက် လေ့လာကြရသည်။
စါ-၆ စါ-၇
စါ-၈ စါ-၉
စါ-၁၀ စါ-၁၁

---

# ဌာန်၊ကရိုဏ်း၊ပယတ်

## ဌာန်

စကားဖြစ်ပေါ်ရာ နေရာကို ဌာန်ဟု ခေါ်သည်။

## ကရိုဏ်း

စကားသံဖြစ်ပေါ်စေရန် အကူအညီပေးသော အသုံးခံဝတ္တုကို ကရိုဏ်းဟု
ခေါ်သည်။

## ပယတ်

စကားသံဖြစ်ပေါ်စေရန် အားထုတ်ရွတ်ဆိုမှုကို ပယတ်ဟု ခေါ်သည်။

၂၈။ စကားသံသည် ဌာန်၊ ကရိုဏ်း၊ ပယတ်ရှိမှသာ ဖြစ်ပေါ်သည်။ စကားသံဖြစ်ပေါ်မှုသည်
စောင်းကြိုးကို လက်နှင့် တီးခတ်ခြင်းဖြင့် စောင်းသံဖြစ်ပေါ်မှုနှင့် တူသည်။ စောင်းကြိုးသည်
အသံဖြစ်ပေါ်ရာနေရာဖြစ်၍ ဌာန်နှင့် တူသည်။ လက်သည် စောင်းသံဖြစ်ပေါ်လာစေရန်
အကူအညီပေးသော အသုံးခံဝတ္တုဖြစ်၍ ကရိုဏ်းနှင့် တူသည်။ စောင်းသံဖြစ်ပေါ်လာရန်
တီးခတ်မှုသည် ပယတ်နှင့် တူသည်။

၂၉။ စကားသံသည် ခံစားချက်၊ စိတ်ကူးစိတ်သန်းစသည်ကို ထုတ်ဖော်ပြောဆိုလိုသည့် ဆန္ဒတစ်ခုတည်းဖြင့် နှုတ်မှ ထွက်ပေါ်လာခြင်း မဟုတ်ပေ။ ထုတ်ဖော်ပြောဆိုလိုသည့်ဆန္ဒကြောင့်
အဆုတ်အတွင်း၌ စကားသံဖြစ်နိုင်မည့် လေတစ်မျိုးသည် ရှေးဦစွာ ဖြစ်ပေါ်လာရသည်။
ထိုလေသည် အထက်သို့ တက်လာရာ လည်မျိုရှိ အသံအိုးသို့ ရောက်သည်။ အသံအိုးသို့
ရောက်လာသည်နှင့်တစ်ပြိုင်နက် ထိုလေသည် စကား သံဖြစ်နိုင်မည့် အသံ၊ တစ်နည်အားဖြင့်
မူလသံ အဖြစ်သို့ ပြောင်းသွားသည်။ မူလသံသည် ဗျည်းသံ၊ သရသံ ဟူ၍ မကွဲပြားသေးပေ။
ထိုအခါ ပြောလိုသူက ပြောလိုသည့် စကားသံ ဖြစ်ပေါ်လာစေရန်
စကားသံဖြစ်အင်္ဂါအစိတ်အပိုင်းတို့နှင့် တွေ့ထိစေသောအခါမှ မူလသံသည် စကားသံအဖြစ်
ထွက်ပေါ်လာသည်။

## စကားသံဖြစ်အင်္ဂါ

စကားသံဖြစ်များဖြစ်အောင် ဖန်တီးနိုင်သော အင်္ဂါအစိတ်အပိုင်းများကို စကားသံဖြစ်အင်္ဂါဟု ခေါ်သည်။ စကားသံဖြစ်အင်္ဂါကို အောက်ပါအတိုင်း အဓိကအားဖြင့် (၂)မျိုး ပိုင်းခြားထားသည်။

(က) မလှုပ်ရှားနိုင်သောစကားသံဖြစ်အင်္ဂါ
(ခ) လှုပ်ရှားနိုင်သောစကားသံဖြစ်အင်္ဂါ

## မလှုပ်ရှားနိုင်သောစကားသံဖြစ်အင်္ဂါ

မလှုပ်ရှားနိုင်သောစကားသံဖြစ်အင်္ဂါမှာ
ဌာန်ဖြစ်သည်။ မလှုပ်ရှားနိုင်သောစကားသံဖြစ် အင်္ဂါမှာ ဌာန် ဖြစ်သည်။
မလှုပ်ရှားနိုင်သောစကားသံဖြစ်အင်္ဂါ (၇)မျိုး ရှိသည်။ ယင်းအင်္ဂါ (၇)မျိုးတို့မှာ -
၁။ လည်ချောင်း
 ၂။ အာခေါင်ပျော့
 ၃။ အာခေါင်မာ
 ၄။ အာထိပ်
 ၅။ သွား
 ၆။ အထက်နှုတ်ခမ်း
 ၇။ နှာခေါင်း တို့ဖြစ်ကြသည်။

## လှုပ်ရှားနိုင်သောစကားသံဖြစ်အင်္ဂါ

လှုပ်ရှားနိုင်သောစကားသံဖြစ်အင်္ဂါမှာ ကရိုဏ်း ဖြစ်သည်။
လှုပ်ရှားနိုင်သောစကားသံဖြစ် အင်္ဂါ (၇)မျိုး ရှိသည်။
ယင်းအင်္ဂါ(၇)မျိုးတို့မှာ -
၁။ လျှာရင်း
 ၂။ လျှာနောက်
 ၃။ လျှာလယ်
 ၄။ လျှာရှေ့ (လျှာဖျားအနီး)
 ၅။ လျှာဖျား
 ၆။ အောက်နှုတ်ခမ်း
 ၇။ လျှာခင် တို့ဖြစ်ကြသည်။
၃၃။ ဌာန်းနှင့်ကရိုဏ်း။ ။ဌာန်(၇)နေရာကို ကရိုဏ်း(၇)မျိုးဖြင့်
ထိပေးလိုက်ခြင်းဖြင့်သက်ဆိုင်ရာ အက္ခရာတို့၏ အသံများ ဖြစ်လာသည်။ ထို့ကြောင့် ဌာန်ကို
သီးခြားပြလေ့မရှိဘဲ ကရိုဏ်းနှင့်တွဲ၍ ပြလေ့ရှိသည်။ အက္ခရာတို့၏ အသံများ ဖြစ်ပေါ်လာစေသော
ဌာန်နှင့် ကရိုဏ်းအတွဲ(၇)မျိုး ရှိသည်။ ယင်းဌာန်နှင့် ကရိုဏ်းအတွဲ (၇)မျိုးတို့မှာ -
(က) လည်ချောင်းဌာန်-လျှာရင်းကရိုဏ်း
(ခ) အာခေါင်ပျော့ဌာန်-လျှာနောက်ကရိုဏ်း
(ဂ) အာခေါင်မာဌာန်-လျှာလယ်ကရိုဏ်း
စါ-၁၄
(ဃ) အာထိပ်ဌာန်-လျှာဖျားအနီးကရိုဏ်း
(င) သွားဌာန်-လျှာဖျားကရိုဏ်း
(စ) နှုတ်ခမ်းဌာန်-နှုတ်ခမ်းကရိုဏ်း
(ဆ) နှာခေါင်းဌာန်-နှာခေါင်းကရိုဏ်း တို့ဖြစ်ကြသည်။
၃၄။ လည်ချောင်းဌာန်-လျှာရင်းကရိုဏ်း။ ။လည်ချောင်းဌာန်နှင့် လျှာရင်းကရိုဏ်းတို့
ထိနေရာကို လည်ချောင်းဌာန်-လျှာရင်းကရိုဏ်းဟု ခေါ်သည်။
၃၅။ အာခေါင်မာပျော့ဌာန်-လျှာနောက်ကရိုဏ်း။ ။အာခေါင်ပျော့ဌာန်နှင့်
လျှာနောက်ပိုင်းကရိုဏ်းတို့ ထိနေရာကို အာခေါင်ပျော့ဌာန်-လျှာနောက်ကရိုဏ်းဟု ခေါ်သည်။
၃၆။ အာခေါင်မာဌာန်-လျှာလယ်ကရိုဏ်း။ ။အာခေါင်မာဌာန်နှင့် လျှာလယ်ကရိုဏ်းတို့
ထိရာနေရာကို အာခေါင်မာဌာန်-လျှာလယ် ကရိုဏ်းတို့ ထိရာနေရာကို
အာခေါင်မာဌာန်-လျှာလယ်ကရိုဏ်းဟု ခေါ်သည်။
၃၇။ အာထိပ်ဌာန်-လျှာဖျားအနီကရိုဏ်း။ ။အာထိပ်ဌာန်နှင့် လျှာဖျားအနီး
(လျှာရှေ့)ကရိုဏ်းတို့ ထိရာနေရာကို အာထိပ်ဌာန်-လျှာဖျားအနီးကရိုဏ်းဟု ခေါ်သည်။
၃၈။ သွားဌာန်-လျှာဖျားကရိုဏ်း။ ။သွားဖျားဌာန်နှင့် လျှာဖျားကရိုဏ်းတို့
ထိရာနေရာကိုလည်းကောင်း၊ သွားရင်းသွားဖုံဌာန်နှင့် လျှာဖျားကရိုဏ်းတို့
ထိရာနေရာကိုလည်းကောင်း သွားဌာန်-လျှာဖျားကရိုဏ်းဟု ခေါ်သည်။
၃၉။ နှုတ်ခမ်းဌာန်-နှုတ်ခမ်းကရိုဏ်း။ ။အထက်နှုတ်ခမ်းဌာန်နှင့် အောက်နှုတ်ခမ်းကရိုဏ်းတို့
ထိရာနေရာကို နှုတ်ခမ်းဌာန်-နှုတ်ခမ်း ကရိုဏ်းဟု ခေါ်သည်။
၄၀။ နှာခေါင်းဌာန်-လျှာခင်ကရိုဏ်း။ ။သက်ဆိုင်ရာကရိုဏ်းသည် သက်ဆိုင်ရာဌာန်ကို
ထိစဉ် လျှာခင်ကိုအောက်သို့ နှိမ့်ချလိုက်ခြင်းဖြင့်  ဖြစ်လာသော ဌာန်ကရိုဏ်းသည်
နှာခေါင်းဌာန်-လျှာခင်ကရိုဏ်းဖြစ်သည်။ လျှာနောက်ကရိုဏ်းသည် အာခေါင်ပျော့ဌာန်ကိုထိစဉ်၊
လျှာလယ်ကရိုဏ်းသည် အာခေါင်မာဌာန်ကိုထိစဉ်၊ လျှာဖျားအနီး ကရိုဏ်းသည်
အာထိပ်ဌာန်ကိုထိစဉ်၊ အောက်နှုတ်ခမ်းကရိုဏ်းသည် အထက်နှုတ်ခမ်း
ဌာန်ကိုထိစဉ်လျှာခင်ကိုအောက်သို့ နှိမ့်ချလိုက်သောအခါ မူလသံသည် နှာခေါင်းပေါက်
မှအပြင်သို့ထွက်သွားသည်။
၄၁။ ဖော်ပြပါ ဌာန်(၇)မျိုးနှင့် ကရိုဏ်း(၇)မျိုးတို့ ထိ၍ သက်ဆိုင်ရာအသံနှင့်အက္ခရာတို့
ဖြစ်ပေါ်လာပုံကို အောက်ပါဇယားတွင် ဖော်ပြထားသည်။
ဌာန်နှင့်ကရိုဏ်းထိ၍ ဖြစ်ပေါ်လာသော အသံနှင့်အက္ခရာပြဇယား
စဉ် ဌာန်နှင့်ကရိုဏ်း အသံ အက္ခရာ အသံတူအက္ခရာ
၁။
၂။
၃။
၄။
၅။
၆။
၇။
နှလည်ချောင်း-လျှာရင်း
အာခေါင်ပျော့-လျှာနောက်
အာခေါင်မာ-လျှာလယ်
အာထပ်-လျှာဖျားအနီး
သွား-လျှာဖျား
နှုတ်ခမ်း-နှုတ်ခမ်း
နှာခေါင်း-နှာခေါင်း
အ၊ အာ၊
ဟ။
က၊ ခ၊ ဂ၊
င။
အိ၊ အီ၊
အေ၊ အဲ၊
ည၊ ယ။
တ၊ ထ၊
ဒ၊ န၊ လ။
စ၊ ဆ၊ ဇ၊
သ။
အု၊ အူ၊
အော၊
အော်၊ အို၊
ပ၊ ဖ၊ ဗ၊
မ၊ ဝ။
င၊ ည၊ န၊
မ။
အ၊ အာ၊
ဟ။
က၊ ခ၊ ဂ၊
ဃ၊ င။
ဣ၊ ဤ၊ ဧ၊
အဲ၊ ည၊ ယ၊
ရ။
ဋ၊ ဌ၊ ဍ၊ ဎ၊
ဏ၊
တ၊ ထ၊ ဒ၊
ဓ၊ န၊
လ၊ ဠ။
စ၊ ဆ၊ ဇ၊
ဈ၊ သ။
ဥ၊ ဦ၊ သြ၊
သြော်၊ အို၊
ပ၊ ဖ၊ ဗ၊
ဘ၊ မ၊ ဝ။
င၊ ည၊ ဏ၊
န၊ မ။
ဂ = ဃ
ဃ = ရ
ဋဝဂ် = တဝဂ်
လ = ဠ
ဇ = ဈ
ဗ = ဘ
ဏ = န

## ပယတ်

စကားသံဖြစ်ပေါ်စေရန် အားထုတ်ရွတ်ဆိုမှုကို ပယတ်ဟု ခေါ်သည်။ ပယတ် (၄)မျိုး ရှိသည်။

ယင်းပယတ် (၄)မျိုးတို့ မှာ-

- ပိတ်ရွတ်ပယတ်
- ဖွင့်ရွတ်ပယတ်
- ထိရွတ်ပယတ်
- စဉ်းငယ်ထိရွတ်ပယတ်

တို့ဖြစ်ကြသည်။

၄၃။ ပယတ်(၄)မျိုးအနက် ပိတ်ရွတ်ပယတ်နှင့် ဖွင့်ရွတ်ပယတ်တို့သည်
သရရွတ်ဆိုမှုနှင့်သက်ဆိုင်သည်။ ထိရွတ်ပယတ်နှင့် စဉ်းငယ်ထိရွတ်ပယတ်တို့သည်
ဗျည်းရွတ်ဆိုမှုနှင့်သက်ဆိုင်သည်။

၄၄။ အသံအိုးတွင် အဆုတ်မှ တက်လာသော လေကို ပိတ်နိုင်၊ ဖွင့်နိုင်သော အသံကြိုး
(၂)ချောင်းရှိသည်။ ယင်းအသံကြိုး(၂)ချောင်းကို ပိတ်၍သော်လည်းကောင်း၊
ဖွင့်၍သော်လည်းကောင်း သရများကို ရွတ်နိုင်သည်။ ဗျည်းများကိုမူ ဌာန်နှင့် ကရိုဏ်းတို့ကို
ထိ၍သော်လည်းကောင်း၊ စဉ်းငယ်ထိ၍သော်လည်းကောင်း ရွတ်နိုင်သည်။

ဤသို့ အားဖြင့်-

- ပိတ်ရွတ်သရ
- ဖွင့်ရွတ်သရ
- ထိရွတ်ဗျည်း
- စဉ်းငယ်ထိရွတ်ဗျည်း

တို့ဖြစ်ပေါ်လာသည်။

### ပိတ်ရွတ်သရ

အသံကြိုး(၂)ချောင်းကို ပိတ်၍ ရွတ်ရာမှ ဖြစ်ပေါ်လာသည့် သရကို ပိတ်ရွတ်သရဟု ခေါ်သည်။

### ဖွင့်ရွတ်သရ

အသံကြိုး(၂)ချောင်းကို ဖွင့်၍ ရွတ်ရာမှ ဖြစ်ပေါ်လာသည့် သရကို ဖွင့်ရွတ်သရဟု ခေါ်သည်။

### ထိရွတ်ဗျည်း

ဌာန်နှင့် ကရိုဏ်းတို့ကို ထိ၍ ရွတ်ရာမှ ဖြစ်ပေါ်လာသည့် ဗျည်းကို ထိရွတ်ဗျည်းဟု ခေါ်သည်။

### စဉ်းငယ်ထိရွတ်ဗျည်း

ဌာန်နှင့် ကရိုဏ်းတို့ကို စဉ်းငယ်ထိ၍ ရွတ်ရာမှ ဖြစ်ပေါ်လာသည့် ဗျည်းကို စဉ်းငယ်ထိရွတ်ဗျည်းဟု ခေါ်သည်။

၄၉။ ပယတ် (၄) မျိုးအလိုက် ဖြစ်ပေါ်လာသည့် သရနှင့် ဗျည်းတို့ကို အောက်ပါဇယားတွင်
ပြထားသည်။
ပယတ် (၄) မျိုးဆိုင်ရာသရနှင့်ဗျည်းပြဇယား
စဉ် ပယတ် သရ နှင့် ဗျည်း
၁။ ပိတ်ရွတ်သရ - အ၊ အိ၊ အု၊
- အေ့၊ အဲ့၊ အော့၊ အို့၊
- အင့်၊ အဉ့်၊ အည့်၊ အန့်၊
အမ့်၊
- အက်၊ အောက်၊ အိုက်၊
အစ်၊
အတ်၊ အိတ်၊ အုတ်၊
အပ်၊ အိပ်၊ အုပ်။
၂။ ဖွင့်ရွတ်သရ
- အာ၊ အီ၊ အူ၊ အေ၊ အဲ၊
အော၊ အော်၊ အို၊
- အင်၊ အဉ်၊ အည်၊ အန်၊
အမ်၊
- အား၊ အီး၊ အူး၊ အေး၊ အိုး၊
- အင်း၊ အဉ်း၊ အည်း၊ အန်း၊
အမ်း။
၃။ ထိရွတ်ဗျည်း - က၊ ခ၊ ဂ၊ ဃ၊ င၊
စ၊ ဆ၊ ဇ၊ ဈ၊ ည၊
ဋ၊ ဌ၊ ဍ၊ ဎ၊ ဏ၊
တ၊ ထ၊ ဒ၊ ဓ၊ န၊
ပ၊ ဖ၊ ဗ၊ ဘ၊ မ၊
- သ။
၄။ စဉ်းငယ်ထိရွတ်ဗျည်း - ယ၊ ရ၊ လ၊ ဠ၊ ဝ။

---

# ပါဌ်ဆင့်ရေးနည်းနှင့်ဖတ်နည်း

၅၀။ အက္ခရာ(၂)လုံးဆင့်၍ ရေးထားသော အက္ခရာတွဲကို ပါဌ်ဆင့်ဟု ခေါ်သည်။
၅၁။ မြန်မာဘာသာစကားနှင့် စာပေ၌ မေတ္တာ၊ ဝိဇ္ဇာ၊ ဒုက္ခ၊ ကိစ္စ စသည့် ပါဠိစကားလုံးများ၊
တက္ကသိုလ်၊ အဓိဋ္ဌာန်၊ သဏ္ဌာန်၊ တိရစ္ဆာန် စသည့် ပါဠိသက်စကားလုံးများ၊ ယောက္ခမ၊ လကျာ်
စသည့် မြန်မာစကားလုံးများ ပါဝင်ကြသည်။ ဤစကားလုံးတို့၌ တ္တ၊ ဇ္ဇ၊ က္ခ၊ ဋ္ဌ၊ ဏ္ဌ၊ စ္ဆ စသည့်
ပါဌ်ဆင့်များ ပါဝင်ကြသည်။ ဤပါဌ်ဆင့်တို့ကို စနစ်တကျ မည်သို့ ရေးရသည်၊ မှန်ကန်စွာ
မည်သို့ ဖတ်ရသည်ကို သိရှိရန် လိုသည်။
၅၂။ ပါဌ်ဆင့်ရေးနည်းနှင့် ဖတ်နည်းကို မလေ့လာမီ ဃောသ၊ အဃောသ၊ သိထိလ၊ ဓနိတ၊
ဝဂ်ဗျည်း၊ အဝဂ်ဗျည်းတို့ အကြောင်းကို ကြိုတင်သိရှိထားရန် လိုသည်။ ဤအကြောင်းတို့ကို
မြန်မာသဒ္ဒါ၊ အတွဲ (၁)၊ အခန်း (၄)၌ ဖော်ပြခဲ့ပြီးဖြစ်၍ ဤ၌ဇယားဖြင့် ဖော်ပြမည်။
ဝဂ်ဗျည်းပြဇယား
အဃောသ ဃောသ
သိထိလ ဓနိတ သိထိလ ဓနိတ သိထိလ
ပထမအက္ခ
ရာ
ဒုတိယအ
က္ခရာ
တတိယအ
က္ခရာ
စတုတ္ထအ
က္ခရာ
ပ္စြုမအက္ခရ
ာ
(ဝဂ္ဂန္တ)
က-ဝဂ်
၅-လုံး က ခ ဂ ဃ င
စ-ဝဂ်
၅-လုံး စ ဆ ဇ ဈ ည
ဋ-ဝဂ်
၅-လုံး ဋ ဌ ဍ ဎ ဏ
တ-ဝဂ်
၅-လုံး တ ထ ဒ ဓ န
ပ-ဝဂ်
၅-လုံး ပ ဖ ဗ ဘ မ
အ-ဝဂ်ဗျည်းပြဇယား
ဃောသ
အဃောသ
ယ ရ လ ဝ သ
ဟ ဠ အ
မှတ်ချက်။ ။'ဃ၊ ဈ၊ ဎ၊ ဓ၊ ဘ' အက္ခရာတို့ကို မြန်မာတို့က 'ဂ၊ ဇ၊ ဍ၊ ဒ၊ ဗ' တို့နှင့်အတူ
သံလျော့ (သိထိလ) အဖြစ် ရွတ်ဖတ်ပြောဆိုကြသော်လည်း ပါဠိဘာသာ၌ သံတင်း (ဓနိတ)
များဖြစ်သဖြင့် ဇယားတွင် 'ဓနိတ'ဟု ပြသည်။
၅၃။ ပါဌ်ဆင့်ရေးနည်းနှင့် ဖတ်နည်း (၂) မျိုး ရှိသည်။ ယင်း (၂)မျိုးတို့မှာ -
(က) ပါဠိပါဌ်ဆင့်ရေးနည်းနှင့် ဖတ်နည်း
(ခ) မြန်မာပါဌ်ဆင့်ရေးနည်းနှင့် ဖတ်နည်း တို့ ဖြစ်ကြသည်။
ပါဠိပါဌ်ဆင့်ရေးနည်းနှင့် ဖတ်နည်း

## ပါဠိပါဌ်ဆင့်ရေးနည်း

ပါဠိပါဌ်ဆင့်ရေးနည်း (၂)မျိုး ရှိသည်။ ယင်း(၂)မျိုးတို့မှာ -
(က) အက္ခရာတူနှစ်လုံးဆင့်နည်း
(ခ) အက္ခရာကွဲနှစ်လုံးဆင့်နည်း တို့ဖြစ်ကြသည်။

## အက္ခရာတူနှစ်လုံးဆင့်နည်း

ဝဂ်ဗျည်း (၂၅)လုံးအနက် ပထမအက္ခရာ (၅)လုံး၊
တတိယအက္ခရာ (၅)လုံး၊ င မှတစ်ပါး ကျန်ပ္စြုအက္ခရာ (၄)လုံး (ဉ၊ ဏ၊ န၊ မ)တို့ကို အက္ခရာတူ
ဆင့်နိုင်သည်။
အက္ခရာတူနှစ်လုံးဆင့်ပြဇယား
သိထိလ သိထိလ သိထိလ
ပထမအက္ခရာ တတိယအက္ခရာ ပ္စြုမအက္ခရာ
(ဝဂ္ဂန္တ)
က္က ဂ္ဂ
စ္စ ဇ္ဇ ည
ဋ္ဋ ဍ္ဍ ဏ္ဏ
တ္တ ဒ္ဒ န္န
ပ္ပ ဗ္ဗ မ္မ
က+က=က္က သာဓက။ ။ တက္ကသိုလ်၊ ဥက္ကဋ္ဌ။
ဂ+ဂ=ဂ္ဂ သာဓက။ ။ ပုဂ္ဂိုလ်၊ မဂ္ဂင်။
စ+စ=ိစ္စ သာဓက။ ။ သစ္စာ၊ ကိစ္စ။
ဇ+ဇ=ဇ္ဇ သာဓက။ ။ ဝိဇ္ဇာ၊ အာဝဇ္ဇန်း။
ဉ+ဉ=ည သာဓက။ ။ ပညာ၊ အညမည။
ဋ+ဋ=ဋ္ဋ သာဓက။ ။ ဝဋ္ဋ။
ဍ+ဍ=ဍ္ဍ သာဓက။ ။ ခိဍ္ဍာ။
ဏ+ဏ=ဏ္ဏ သာဓက။ ။ အဏ္ဏဝါ၊ ပဏ္ဏာ။
တ+တ=တ္တ သတ္တဝါ၊ သတ္တိ။
ဒ+ဒ=ဒ္ဒ သမုဒ္ဒရာ၊ သဒ္ဒါ။
န+န=န္န သန္နိဋ္ဌာန်။
ပ+ပ=ပ္ပ ကပ္ပိယ၊ သပ္ပါယ်။
ဗ+ဗ=ဗ္ဗ နိဗ္ဗာန်၊ ဒိဗ္ဗစက္ခု။
မ+မ=မ္မ ဓမ္မ၊ ကမ္မဋ္ဌာန်း။
မှတ်ချက်။ ။ပါဠိဘာသာ၌ ဉ(ညကလေး) နှစ်လုံးဆင့် ည(ညကြီး)ကို မြန်မာဘာသာ၌ ရိုးရိုး ည
အဖြစ် အသုံးပြုသည်။
၅၆။ အဝဂ်ဗျည်း (၈)လုံးတို့အနက် ယ၊ လ၊ သ တို့သည် အက္ခရာတူချင်း ဆင့်နိုင်သည်။
ယျ လ္လ ဿ
ယ+ယ = ယျ သာဓက။ ။ ဇေယျ၊ ဥယျာဉ်။
လ+လ = လ္လ သာဓက။ ။ ဒုလ္လဘ၊ သလ္လာဝတီ။
သ+သ = ဿ သာဓက။ ။ ဝဿာန်၊ မနုဿ။
မှတ်ချက်။ ။ ယနှစ်လုံးဆင့်လျှင် အောက်ယ 'ယ' သည် ယပင့် ( ျ) ဖြစ်လာသည်။ သ
နှစ်လုံးဆင့်လျှင် ဿ ဖြစ်လာသည်။
၅၇။ အက္ခရာကွဲနှစ်လုံးဆင့်နည်း။ ။ သိထိလ (သံလျော့) အက္ခရာကို ဓနိတ (သံတင်း)
အက္ခရာပေါ်၌ ဆင့်နိုင်သည်။ ထိုသို့ ဆင့်ရာ၌ အဃောသအက္ခရာအချင်းချင်း၊
ဃောသအက္ခရာအချင်းချင်းသာ ဆင့်နိုင်သည်။ ထို့ကြောင့် အဃောသအက္ခရာအချင်းချင်းဖြစ်သော
သိထိလပထမအက္ခရာကို ဓနိတဒုတိယအက္ခရာပေါ်၌ ဆင့်နိုင်သည်။ ဃောသ အက္ခရာအချင်းချင်း
ဖြစ်သော သိထိလအက္ခရာကို ဓနိတစတုတ္ထအက္ခရာပေါ်၌ ဆင့်နိုင်သည်။
အဃောသ၊ ဃောသ၊ ဝဂ်ဗျည်းပြဇယား
အဃောသ ဃောသ
သိထိလ ဓနိတ သိထိလ ဓနိတ သိထိလ
ပထမအ
က္ခရာ
ဒုတိယအ
က္ခရာ
တတိယအ
က္ခရာ
စတုတ္ထအ
က္ခရာ
ပဉ္စမအက္ဓ
ရာ
(ဝဂ္ဂန္တ)
က ခ ဂ ဃ င
စ ဆ ဇ ဈ ည
ဋ ဌ ဍ ဎ ဏ
တ ထ ဒ ဓ န
ပ ဖ ဗ ဘ မ
က+ခ=က္ခ သာဓက။ ။နက္ခတ်၊ စက္ခု။
ဂ+ဃ=ဂ္ဃ သာဓက။ ။ အနဂ္ဃ။
စ+ဆ=စ္ဆ သာဓက။ ။ ပုစ္ဆာ၊ တိရစ္ဆာန်။
ဇ+ဈ=ဇ္ဈ သာဓက။ ။ မဇ္ဈိမ၊ ဥပဇ္ဈာယ်။
ဋ+ဌ=ဋ္ဌ သာဓက။ ။ ဒိဋ္ဌ၊ အဓိဋ္ဌာန်။
ဍ+စ=ဎ္ဍု သာဓက။ ။ ဂုဏဝုဎ္ဍို၊ အာယုဝဎ္ဍုန။
တ+ထ=တ္ထ သာဓက။ ။ ဝတ္ထု။ ဣတ္ထိလိင်။
ဒ+ဓ=ဒ္ဓ သာဓက။ ။ သိဒ္ဓိ၊ သဒ္ဒါ။
ပ+ဖ=ပ္ဖ သာဓက။ ။ ဇာတိပ္ဖိုလ်။
ဗ+ဘ=ဗ္ဘ သာဓက။ ။ အဗ္ဘန္တဂရ။
မှတ်ချက်။ ။ ဌတွင် ဋ ဆင့်လျှင် လည်ရစ်ပါသော ဌဝမ်းဘဲ ဋ္ဌ ဖြစ်လာသည်။
၅၈။ ။ ပဉ္စမအက္ဓရာ (ဝဂ္ဂန္တဗျည်း) (၅) လုံး ( င၊ ဉ၊ ဏ၊ န၊ မ) တို့သည်
ယင်းတို့နှင့်ဝဂ်တူဖြစ်သော ကျန်အက္ဓရာ (၄) လုံးအပေါ်၌ ဆင့်နိုင်သည်။
င သာဓက။ ။လင်္ကာ၊ သင်္ခါရ၊ အင်္ဂါ၊ သင်္ဃာ။
ဉ သာဓက။ ။ပဉ္စမ၊ လဉ္ဆ၊ ဓဉ္ဇ၊ သဉ္ဈာ။
ဏ သာဓက။ ။ ကဏ္ဋကောစ၊ သဏ္ဌာန်၊ ပဏ္ဍိတ၊
န သာဓက။ ။ ကန္တာရ၊ ဂန္တဝင်၊ ဒန္ဒာ၊ ဂန္ဓမာ။
မ သာဓက။ ။ အလမ္ပာယ်။ သမ္ဖပ္ပလာပ၊ ကမ္ဗလာ၊ ကမ္ဘာ။
မှတ်ချက်။ ။ င ကို ဝဂ်တူဖြစ်သော ကျန်အက္ခရာ (၄) လုံးအပေါ်၌ ဆင့်သော အခါ ငသည်
ကင်းစီး (-င်္) ဖြစ်လာသည်။
၅၉။ ။ အက္ခရာတူ နှစ်လုံးဆင့်ရာ၌ သိထိလ (သံလျော့) ဗျည်းများသည် အချင်းချင်းလည်း
ဆင့်နိုင်သည်။ ဓနိတ (သံတင်း) ဗျည်းများ အပေါ်၌လည်း ဆင့်နိုင်သည်။ သို့ရာတွင်
ဓနိတ(သံတင်း) ဗျည်းများကား အချင်းချင်း မဆင့်နိုင်ချေ။
မှတ်ချက်။ ။ (က) အက္ခရာကွဲ နှစ်လုံးဆင့်ရာ၌ ဓနိတ (သံတင်း) ဗျည်းသည် အမြဲတမ်း
အောက်ကသာ နေရသည်။
(ခ) ဝဂ်ဗျည်း နှစ်လုံးဆင့်ရာ၌ ဝဂ်တူဗျည်းချင်းသာ ဆင့်ရသည်။ ဝဂ်မတူက မဆင့်ရ။
၆၀။ ။ ပါဋ္ဌိပါဌ်ဆင့်ဖတ်နည်း။ ။ အက္ခရာနှစ်လုံးဆင့်ထားသောအခါ၌ အပေါ်အက္ခရာကို
အသတ်အဖြစ် ဖတ်ရသည်။
သာဓက။ ။
ပုဒ် ဖတ်နည်း
(က) တက္က တက်က
(ခ) သဒ္ဒ သဒ်ဒ
(ဂ) အညမည အဉ်ဉ မဉ်ဉ
(ဃ) သစ္စာ သစ်စာ
(င) သတ္တိ သတ်တိ
(စ)စက္ခု စက်ခု
၆၁။ ။ ဣ သရ၏နောက်၌ က-သတ်၊ ဂ-သတ်၊ စ-သတ်၊ ဇ-သတ်ရှိလျှင် ယင်းအသတ်တို့ကို
တ-သတ် (တ်) သံ ဖတ်ရသည်။
သာဓက။ ။
ပုဒ် ဖတ်နည်း
(က) သိက္ခာ သိတ်ခါ
(ခ) နိဂ္ဂဟိတ် နိတ်ဂဟိတ်
(ဂ) ကိစ္စ ကိတ်စ
(ဃ) ဝိဇ္ဇာ ဝိတ်ဇာ
၆၂။ ဥ သရ၏နောက်၌ က-သတ်၊ ဂ-သတ်၊ စ-သတ်၊ ဇ-သတ်ရှိလျှင် ယင်းအသတ်တို့ကို
တ-သတ်(တ်) သံ ဖတ်ရသည်။
သာဓက။ ။
ပုဒ် ဖတ်နည်း
(က) ဒုက္ခ ဒုတခ
(ခ) ပုဂ္ဂိုလ် ပုတ်ဂိုလ်
(ဂ) ဥစ္စ ဥတ်စ
(ဃ) ပုထုဇ္ဇန ပုထုတ်ဇန
၆၃။ ဣ သရ၏ နောက်၌ င-သတ်၊ ဉ-သတ်၊ ယ-သတ်ရှိလျှင် ယင်းအသတ်တို့ကို
န-သတ်(န်) သံ ဖတ်ရသည်။
သာဓက။ ။
ပုဒ် ဖတ်နည်း
(က) သိင်္ဂီ သိန်ဂီ
(ခ) ဝိညာဏ ဝိန်ဉာဏ
(ဂ) ဘိယျော ဘိန်ယော
၆၄။ ဥ သရ၏ နောက်၌ င-သတ်၊ ဉ-သတ်၊ ယ-သတ်ရှိလျှင် ယင်းအသတ်တို့ကို န-သတ်(န်)
သံ ဖတ်ရသည်။
သာဓက။ ။
ပုဒ် ဖတ်နည်း
(က) ပုင်္ဂဝ ပုန်ဂဝ
(ခ) သုည သုန်ဉ
(ဂ) ယေဘုယျယေဘုန်ယ
၆၅။ လ-သတ်ကို န-သတ်(န်)သံ ဖတ်ရသည်။
သာဓက။ ။
ပုဒ် ဖတ်နည်း
(က) ဒုလ္လဘ ဒုန်လဘ
(ခ)
သလ္လာဝတီ သန်လာဝတီ
(ဂ)ဝေပုလ္လ ဝေပုန်လ
၆၆။ သ နှစ်လုံးဆင့်ကို သကြီး (ဿ)ဟု ရေး၍ ရှေ့သကို တ-သတ်(တ်)သံ ဖတ်ရသည်။
သာဓက။ ။ ပုဒ် ဖတ်နည်း
(က) ကဿပ ကတ်သပ
(ခ) မနုဿ မနုတ်သ
(ဂ)နိဿသ နိတ်သယ
၆၇။ သရပါသော က-သတ်၊ ဋ-သတ်၊ တ-သတ်တို့ကို စ-သတ်(စ်)သံ ဖတ်ရသည်။
သာဓက။ ။
ပုဒ် ဖတ်နည်း
(က) ဥပေက္ခာ ဥပစ်ခါ
(ခ) ဇေဋ္ဌ ဇစ်ဋ္ဌ
(ဂ)မေတ္တာ မစ်တာ
၆၈။ သရပါသော င-သတ်၊ ဉ-သတ်၊ ဏ-သတ်၊ န-သတ်၊ မ-သတ်တို့ကို င-သတ်(င်) သံ
ဖတ်ရသည်။
သာဓက။ ။
ပုဒ် ဖတ်နည်း
(က) မေဏ္ဍက မင်ဍက
(ခ)
ဝိနာသမေန္တု ဝိနာသမင်တု
၆၉။ သြ သရပါသော စ-သတ်၊ ဇ-သတ်၊ ဋ-သတ်၊ တ-သတ်၊ ဒ-သတ်၊ ပ-သတ်တို့ကို
ဝဆွဲတ-သတ် (-ွတ်)သံ ဖတ်ရသည်။
သာဓက။ ။
ပုဒ် ဖတ်နည်း
(က)
အက္ကောစ္ဆိ အက်ကွတ်ဆိ
(ခ) ပါမောဇ္ဇ ပါမွတ်ဇ
(ဂ)သြဋ္ဌ အွတ်ဌ
(ဃ)ကောဋ္ဌာ
သ
ကွတ်ဌာသ
(င)ဖောဋ္ဌဗ္ဗ ဖွတ်ဌဗ်ဗ
(စ)သောတ္ထာနံ သွတ်ထာနံ
(ဆ)လောဒ္ဒ လွတ်ဒ
(ဇ)သောပ္ပ သွတ်ပ
(ဈ)ယောဗ္ဗန ယွတ်ဗန
၇၀။ သြပါသော ဉ-သတ်၊ ဏ-သတ်၊ န-သတ်၊ မ-သတ်တို့ကို ဝဆွဲန-သတ်(-ွန်)သံ
ဖတ်ရသည်။
သာဓက။ ။
ပုဒ် ဖတ်နည်း
(က) သောဏ္ဍ သွန်ဍ
(ခ) ဘောန္တော ဘွန်တော
(ဂ) သောမ္မ သွန်မ
၇၁။ ဟထိုးဗျည်းပေါ်ရှိ အက္ခရာသည် အသတ်သဖွယ် တာဝန်ယူရသည့်အပြင် ဟထိုးနှင့်
ပူးတွဲ၍လည်း အသံထွက်ရသည်။
သာဓက။ ။
ပုဒ် ဖတ်နည်း
(က) အမှ အမ်မှ
(ခ) မယှံ မယ်ယှံ
(ဂ)ပဥှာ ပဉ်ဥှာ
(ဃ)ဒဠှီ ဒဠ်ဠှီ
(င)ဥဏှ ဥဏ်ဏှ
(စ)တုမှ တုမ်မှ
၇၂။ ။ ယပင့်၊ ရရစ်၊ ဝဆွဲပါသော ဗျည်းတွဲ၏ အပေါ်အက္ခရာသည် အသတ်သဖွယ်
တာဝန်ယူရသည့်အပြင် ယပင့်၊ ရရစ်၊ ဝဆွဲတို့နှင့် ပူးတွဲ၍လည်း အသံထွက်ရသည်။
သာဓက။ ။
ပုဒ် ဖတ်နည်း
(က) သကျ သက်ကျ
(ခ) စကြာ စက်ကြာ
(ဂ)သောကြာ သောက်ကြာ
(ဃ)ဒတွာ ဒတ်တွာ
မြန်မာပါဌ်ဆင့်ရေးနည်းနှင့်ဖတ်နည်း
၇၃။ ရှေးခေတ်မြန်မာတို့သည် ပါဠိဘာသာစာပေနှင့် ရင်းနှီးခဲ့ကြသဖြင့် ပါဠိစကားလုံးများကို
ကြားညှပ်ပြောဆိုခြင်း၊ ရေးသားခြင်း ပြုခဲ့ကြသည်။ ပါဠိပါဌ်ဆင့်ရေးနည်းများကို အတုယူ၍
မြန်မာနှစ်လုံးဆင့် ရေးသားမှုများကို ပြုလာခဲ့ကြသည်။ ထို့ပြင် ကျောက်စာ၊ ပေစာများ၊
ရေးသားရာ၌ နေရာအကျဉ်းချုံးရာမှစ၍ မြန်မာနှစ်လုံးဆင့်ရေးနည်းကို သုံးခဲ့ကြသည်။ ယင်းသို့
ရေးသားခဲ့ကြသော မြန်မာဝေါဟာရများအနက် အချို့ကို ဤခေတ်တိုင်အောင် နှစ်လုံးဆင့်
ဆက်လက် ရေးသားကြ၍ အချို့ကို ဤခေတ်တွင် လက်ခံသုံးစွဲခြင်း မပြုကြတော့ချေ။
အောက်ဖော်ပြပါ မြန်မာဝေါဟာရနှစ်လုံးဆင့်ရေးပုံများကို ဤခေတ်၌ ဆက်လက် လက်ခံ
အသုံးပြုလျက်ပင် ရှိကြသေးသည်။
သာဓက။ ။
ပုဒ် ဖတ်နည်း
(က)
ယောက္ခမ
ယောက်ခမ
(ခ) လက္ခံ လက်ခံ
(ဂ)လကျာ် လက်ယာ
(ဃ)မိတ္တူ မိတ်တူ
(င)လိမ္မာ လိမ်မာ
(စ)သေတ္တာ သစ်တာ

---

ဝါစင်္ဂဆိုင်ရာသိမှတ်ဖွယ်များ

၇၄။ မြန်မာသဒ္ဒါ၊ အတွဲ(၁)နှင့် အတွဲ (၂)၊ အခန်း(၅) တို့၌ ဝါစင်္ဂ(၉)မျိုး၏ အဓိပ္ပါယ်ကို
သာဓကများနှင့်တကွ ရှင်းလင်းဖော်ပြခဲ့သည်။ ဝါစင်္ဂအချို့ကိုမူ အနက်အဓိပ္ပါယ်အရနှင့်
ဖွဲ့စည်းတည်ဆောက်ပုံအရ အမျိုးအမည်များ ခွဲခြားကာ သာဓကများနှင့်တကွ
ရှင်းလင်းဖော်ပြထားသည်။ ဤအခန်း၌ အာမေဍိတ်မှတစ်ပါး ကျန်သော ဝါစင်္ဂ(၈)မျိုးဆိုင်ရာ
သိမှတ်ဖွယ်ရာများကို ဖော်ပြမည် ဖြစ်သည်။ ဝါစင်္ဂဆိုင်ရာ သိမှတ်ဖွယ်များနှင့်
ဆက်စပ်လေ့လာနိုင်ရန် ဝါစင်္ဂအသီးသီးအကြောင်းကိုလည်း သာဓကများနှင့် တကွ
အကျဉ်းမျှဖော်ပြထားသည်။

# နာမ်

သက်ရှိသက်မဲ့၊ ဒြပ်ရှိဒြမဲ့တို့၏ အမည်ဟူသမျှကို နာမ်ဟု ခေါ်သည်။

အနက်အဓိပ္ပါယ်အရ နာမ်(၄)မျိုးနှင့် ဖွဲ့စည်းတည်ဆောက်ပုံအရ နာမ် (၄)မျိုး ရှိသည်။

အနက်အဓိပ္ပါယ်အရ နာမ်(၄)မျိုးမှာ အောက်ပါအတိုင်းဖြစ်သည်။

## တစ်ဦးဆိုင်နာမ်

မောင်မောင်၊ ရန်ကုန်၊ ဧရာဝတီ

## အများဆိုင်နာမ်

လူ၊ မြို့၊ နွား၊ စာအုပ်

## စိတ္တဇနာမ်

ပညာ၊ မေတ္တာ၊ အောင်မြင်ခြင်း

## အစုပြနာမ်

အသင်း၊ အဖွဲ့၊ မိသားစု

ဖွဲ့စည်းတည်ဆောက်ပုံအရ နာမ်(၄)မျိုးမှာ အောက်ပါအတိုင်းဖြစ်သည်။

## ပင်ကိုနာမ်

နေ၊ မေတ္တာ၊ ဒါရိုက်တာ။

## ပေါင်းစပ်နာမ်

ပေါင်းစပ်ပုံ ဝါစင်္ဂ
ရေအိုး | ရေ+အိုး (နာမ်+နာမ်)
(၂)
လက်စွပ် လက်+စွပ်နာမ်+ကြိ
ယာ
(၃)
လူငယ် လူ+ငယ်နာမ်+နာမဝိသေ
သန
(၄)
ထမ်းပိုး
ထမ်း
+ပိုး ကြိယာ+ကြိယာ
(၅)
လွယ်အိ
တ်
လွယ်+
အိတ် ကြိယာ+နာမ်

## ကြိယာနာမ်

အစား၊ စားခြင်း၊ စွမ်းဆောင်ချက်၊
ကူညီမှု၊ စားဖွယ်။
(ဃ
)

## ဂုဏ်ရည်ပြနာမ်

အကောင်း၊ ထူးချွန်မှု၊
သက်သာခြင်း။

---

# လိင်

အထီး၊ အမ သဘာဝကို 'လိင်'ဟု ခေါ်သည်။ နာမ်၊ နာမ်စားတို့ကို ယောကျာ်း၊ မိန်းမ၊ အထီး၊ အမ စသည်ဖြင့် ခွဲခြားခြင်းသည် လိင်သဘောဖြစ်သည်။

လိင် '၄'မျိုး ရှိသည်။

## ပုလ္လိင်

- အဘိုး၊ အဖေ၊ သား၊ ကျွန်တော်။
- ဦးမြ၊ ကျောင်းသား၊ ကျီးဖို၊
- ကြက်ဖ၊ နွားထီး။
- ဆရာ၊ ညီ၊ တူ။

## ဣတ္ထိလိင်

- အဘွား၊ အမေ၊ သမီး၊ ကျွန်မ။
- ဒေါ်လှ၊ ကျောင်းသူ၊ ကျီးမ၊ ကြက်မ၊ နွားမ။
- ဆရာမ၊ ညီမ၊ တူမ။

## နပုလ္လိင်

စာအုပ်၊ မျက်မှန်၊ ပေတံ၊ သင်္ဘော။

## ဒွိလိင်

လူ၊ ငှက်၊ ဝတ်ဆံ၊ ငါ၊ သင်၊ ကျုပ်။

---

# ကိန်း

အရေအတွက်ကို 'ကိန်း'ဟု ခေါ်သည်။

ကိန်း '၂'မျိုး ရှိသည်။

## ဧကဝုစ်ကိန်း

ဆရာ၊ ကျောင်းသား၊ ဈေးသည်။

## ဗဟုဝုစ်ကိန်း

ဆရာများ၊ ဆရာတို့၊ ကျောင်းသားများ။
ကျောင်းသားတို့၊ ဈေးသည်များ၊ ဈေးသည်တို့။

---

# နာမ်ဆိုင်ရာသိမှတ်ဖွယ်ရာများ

နာမ်သည် အချင်းချင်း ပေါင်းစပ်သောအခါ ရှေ့နာမ်က နောက်နာမ်ကိုဖြစ်စေ၊ နောက်နာမ်က ရှေ့နာမ်ကို ဖြစ်စေ နာမဝိသေသနအဖြစ် အထူးပြုသည်။

> သာဓက

- ရေအိုး (ရှေ့နာမ် ရေ က နောက်နာမ် အိုး ကို အထူးပြုသည်။)
- တောင်ကလပ် (နောက်နာမ် ကလပ် က ရှေ့နာမ် တောင် ကို အထူးပြုသည်။)

ဂုဏ်ရည်ပြနာမ်အချို့ကို နာမဝိသေသနအဖြစ် အသုံးပြုနိုင်သည်။

> သာဓက

- အမြန် (ဂုဏ်ရည်ပြနာမ်)
- အမြန်ရထား (အမြန်သည် ရထား ဟူသော နာမ်ကို အထူးပြုသည့် နာမဝိသေသန ဖြစ်သည်။)

ကြိယာနာမ်အချို့ကို နာမဝိသေသနအဖြစ် အသုံးပြုနိုင်သည်။

> သာဓက

- အငှား (ကြိယာနာမ်)
- အငှားကား (အငှား သည် ကား ဟူသော နာမ်ကို အထူးပြုသည့် နာမဝိသေသန ဖြစ်သည်။)

နာမ်သည် သက်ဆိုင်ရာ ဝိဘတ်ကို လိုက်၍ ကတ္တား၊ ကံစသည့် ပုဒ်အမျိုးမျိုး ဖြစ်လာသည်။

> သာဓက

ပုဒ် | - | ဝိဘတ်ပုဒ်အမည်
---|---|---
မောင်မောင်သည် | သည် | ကတ္တား
စာအုပ်ကို | ကို | ကံ
မန္တလေးသို့ | သို့ | ရှေးရှုရာပြ
ရထားဖြင့် | ဖြင့် | အသုံးခံပြ
ညီငယ်အား | အား | လက်ခံပြ

နာမ်သည် နာမ်အချင်းချင်ဖြစ်စေ၊ ကြိယာ၊ နာမဝိသေသန၊ ကြိယာဝိသေသနတို့နှင့်ဖြစ်စေ ပေါင်းစပ်ခြင်းဖြင့် ပေါင်းစပ်နာမ်၊ ပေါင်းစပ်နာမဝိသေသန၊ ပေါင်းစပ်ကြိယာ၊ ပေါင်းစပ်ကြိယာဝိသေသနပုဒ်များ ဖြစ်လာသည်။

> သာဓက

ပေါင်းစပ်နာမဝိသေသန
ပေါင်းစပ်ပုံ ဝါစင်္ဂ
မျက်နှာချို
(သော)
မျက်နှာ+
ချို
နာမ်+နာမဝိသေသန
ပေါင်းစပ်ကြိယာ ပေါင်းစပ်
ပုံ ဝါစင်္ဂ
ဆေးခြယ် (သည်)ဆေး
+ခြယ် နာမ်+ကြိယာ
ပေါင်းစပ်ကြိယာဝိ
သေသန
ပေါင်းစပ်
ပုံ ဝါစင်္ဂ
စိတ်မြန်လက်မြန်
စိတ်+မြန်
+လက်+မြန်
နာမ်+နာမဝိသေသန+
နာမ်+နာမဝိသေသန

အချို့သော နာမ်များကို အများပြကိန်းညွှန်းပစ္စည်းတို့နှင့် တွဲ၍ သုံးလျှင် ယင်းနာမ်သည် အပေါင်းအစုကို ရည်ညွန်းဖော်ပြသည်။

> သာဓက

(က) ဦးမြတို့ ပြန်လာပြီ။
 (ခ) အမေတို့ ရောက်ပြီလား။

ကတ္တားဝိဘတ် မှာ၊ ကံဝိဘတ် ကို၊ လက်ခံပြဝိဘတ် အား၊ အကြောင်းပြဝိဘတ် ကြောင့်၊ ရည်စူးချက်ပြဝိဘတ် အတွက်၊ ဖို့ စသည်တို့ကို သံရှည်အဆုံးရှိသော နာမ်တို့နှင့် တွဲ၍ သုံးသောအခါ သံရှည်အချို့ကို အောက်မြစ်ထည့်၍ ပြောလေ့၊ ရေးလေ့ ရှိသည်။

> သာဓက

နာမ် နာမ်ဝိဘတ်
(က) မောင်မောင် မှာ မောင်မောင့်မှာ
(ခ) အမေ မှာ အမေ့မှာ
၉၀။ မူလက အ ပါသော အသီး၊ အခန်း၊ အတွင်း၊ အဖျား၊ အထဲ စသည့် နာမ်အချို့ကို
အခြားနာမ်တစ်ခုနှင့် ပေါင်းစပ်သောအခါ အ ကို မြှုပ်လေ့ရှိသည်။
သာဓက။ ။ ပေါင်းစပ်ပုံ
(က) စပျစ်+အသီး စပျစ်သီး
(ခ) ရုံး+အခန်း ရုံးခန်း
(ဂ) အိမ်+အတွင်း အိမ်တွင်း

---

# နာမ်စား

နာမ်၏အစား သုံးသော ပုဒ်ကို နာမ်စားဟု ခေါ်သည်။

နာမ်စား (၄) မျိုး ရှိသည်။

## ပုဂ္ဂလနာမ်စား

### ပြောသူနာမ်စား

ကျွန်တော်၊ ကျွန်မ၊ ကျွန်ုပ်၊ ကျုပ်၊ ငါ။

### ကြားနာသူနာမ်စား

သင်၊ မင်း၊ ခင်ဗျား၊ ညည်း၊ နင်။

### အပြောခံနာမ်စား

သူ၊ သင်။

## အညွန်းနာမ်စား

ဤ၊ ထို၊ ဟို၊ ယင်း၊ ၄င်း၊ သည်။

## အမေးနာမ်စား

မည်သည်၊ မည်သူ၊ ဘယ်သူ၊ ဘယ်၊ အဘယ်။

## သင်္ချာနာမ်စား

### အရေအတွက်ပြသင်္ချာနာမ်စား

ငါးခု၊ နှစ်ကောင်၊ သုံးစင်း။

### ပမာဏပြသင်္ချာနာမ်စား

အချို့၊ အားလုံး၊ အနည်းငယ်။

နာမ်စားဆိုင်ရာသိမှတ်ဖွယ်များ

၉၃။ ပုဂ္ဂလနာမ်စားများကို ယောကျာ်း၊ သို့မဟုတ် မိန်းမ၊ အသက်အရွယ်၊ အဆင့်အတန်း၊
ယဉ်ကျေးမှုအလိုက် ဆီလျော်အောင် အသုံးပြုရသည်။
သာဓက။ ။
(က) ကျွန်တော် (နှိမ့်ချသည့်သဘော၊ ယဉ်ကျေးသည့်သဘော)
 (ခ) ကျွန်မ (နှိမ့်ချသည့်သဘော၊ ယဉ်ကျေးသည့်သဘော)
 (ဂ) ငါ (ရိုင်းသည့်သဘော၊ ရင်းနှီးသည့်သဘော)
၉၄။ သူ ဟူသော နာမ်စားကို ယောကျာ်း၊ မိန်းမ၊ တိရစ္ဆာန်စသည့် နာမ်တို့အစား သုံးနိုင်သည်။
သာဓက။ ။
(က) မောင်မောင်သည် ကျောင်းသားဖြစ်သည်။ သူသည် စာကြိုးစားသည်။
 (ခ) မမြသည် ကျောင်းသူဖြစ်သည်။ သူသည် လိမ္မာသည်။
 (ဂ) အောင်နက်သည် သူ၏ သခင်အပေါ် သစ္စာရှိသော ခွေးဖြစ်သည်။
၉၅။ ဤ၊ ထို၊ ယင်း၊ ၄င်း၊ သည်တို့ကို ဝါကျ၌ အသုံးကိုလိုက်၍
အညွှန်းနာမ်စားအဖြစ်လည်းကောင်း၊ အညွှန်းနာမဝိသေသနအဖြစ်လည်းကောင်း သုံးနိုင်သည်။
သာဓက။ ။
(က) မဟာမြိုင်တော၌ ကျားရဲပေါ၏ ထိုသို့ သွားလျှင် သတိဝီရိယရှိပါ။
 (အညွှန်းနာမ်စား)
 (ခ) ထိုတောသို့ သွားလျှင် သတိဝီရိယရှိပါ။ (အညွှန်းနာမဝိသေသန)
၉၆။ မည်သည်၊ ဘယ်၊ ဘာတို့ကို ဝါကျ၌ အသုံးကို လိုက်၍
အမေးနာမ်စားအဖြစ်လည်းကောင်း၊ အမေးနာမဝိသေနအဖြစ်လည်းကောင်း သုံးနိုင်သည်။
သာဓက။ ။
(က) (၁) မည်သည်ကို သင် စားလိုသနည်း။ (အမေးနာမ်စား)
 (၂) မည်သည့် မုန့်ကို သင် စားလိုသနည်း။ (အမေးနာမဝိသေသန)
(ခ) (၁) သူ ဘယ်က ပြန်လာသနည်း။ (အမေးနာမ်စား)
 (၂) သူ ဘယ်မြို့ က ပြန်လာသနည်း။ (အမေးနာမဝိသေသန)
၉၇။ နှစ်ခု၊ နှစ်ကောင်၊ သုံးပင် စသည့် အရေအတွက်ကို ဖော်ပြသည့် ပုဒ်တို့ကို ဝါကျ၌
အသုံးကိုလိုက်၍ အရေအတွက်ပြသင်္ချာနာမ်စားအဖြစ်လည်းကောင်း၊ အရေအတွက်ပြ
သင်္ချာနာမဝိသေသနအဖြစ် လည်းကောင်း သုံးနိုင်သည်။
သာဓက။ ။
(က) သူသည် ငါးများ ဝယ်လာသည်။ နှစ်ကောင်သည် ငါးကြင်းများ ဖြစ်ကြသည်။
(အရေအတွက်ပြသင်္ချာနာမ်စား)
 (ခ) ငါးနှစ်ကောင်သည် ငါးကြင်းများ ဖြစ်ကြသည်။ (အရေအတွက်ပြသင်္ချာနာမဝိသေသန)
၉၈။ အချို့၊ အားလုံး၊ အနည်းငယ် စသည့် ပမာဏကို ဖော်ပြသည့် ပုဒ်ကို ဝါကျ၌ အသုံးကို
လိုက်၍ ပမာဏပြသင်္ချာနာမ်စားအဖြစ်လည်းကောင်း၊
ပမာဏပြသင်္ချာနာမဝိသေသနအဖြစ်လည်းကောင်း သုံးနိုင်သည်။
သာဓက။ ။
(က) ဥယျာဉ်အတွင်း၌ ပန်းပင်များရှိသည်။ အချို့သည် နှင်းဆီပင်များ ဖြစ်ကြသည်။
(ပမာဏပြသင်္ချာနာမ်စား)
 (ခ) ပန်းပင်အချို့သည် နှင်းဆီပင်များ ဖြစ်ကြသည်။ (ပမာဏပြသင်္ချာနာမဝိသေသန)
၉၉။ နာမ်စားကို နာမ်ဝိဘတ်များနှင့် တွဲနိုင်သည်။
သာဓက။
 ။
နာမ်ဝိဘတ် နာမ်စားနှင့်
နာမ်ဝိဘတ်
(က) သည်၊ က၊ မှာ သူသည်၊ သူက၊
သူ့မှာ
(ခ) ကို သူ့ကို
(ဂ) အား သူ့အား
၁၀ဝ။ ကတ္တားဝိဘတ် မှာ၊ ကံဝိဘတ်၊ ကို၊ လက်ခံပြဝိဘတ် အား၊ အကြောင်းပြဝိဘတ် ကြောင့်၊
ရည်စူးချက်ပြဝိဘတ် အတွက်၊ ဖို့ စသည်တို့ကို သံရှည်အဆုံးရှိသော နာမ်စားတို့နှင့် တွဲ၍
သုံးသောအခါ သံရှည်အချို့ကို အောက်မြစ်ထည့်၍ ပြောလေ့၊ ရေးလေ့ ရှိသည်။
သာဓက
။ ။
နာမ်စား နာမ်ဝိဘတ် နာမ်စားနှင့်
နာမ်ဝိဘတ်
ကျွန်တော် မှာ၊ ကို၊ အား၊ ကျွန်တော့်မှာ
ကြောင့်၊ ကျွန်တော့်ကို
အတွက်၊ ဖို့။ ကျွန်တော့်အား
ကျွန်တော့်ကြောင့်
ကျွန်တော့်အတွက်
ကျွန်တော့်ဖို့
၁၀၁။ နာမ်စားကို အများပြပစ္စည်း တို့ နှင့် တွဲ၍ သုံးသည်။
သာဓက။
 ။
နာမ်စား ပစ္စည်း နာမ်စားနှင့်
ပစ္စည်း
(က) ကျွန်တော် တို့ ကျွန်တော်တို့
(ခ) ခင်ဗျား တို့ ခင်ဗျားတို့
(ဂ) သူ တို့ သူတို့
၁၀၂။ တို့ ဟူသော အများပြပစ္စည်းကို ပြောသူနာမ်စားအဖြစ် သုံးနိုင်သည်။
သာဓက။ ။
(က)တို့ကို သူက အထင်မှားနေတယ်။
 (ခ) တို့ ပြန်ရောက်ပြီ။

---

# နာမဝိသေသန

နာမ်ကို အထူးပြုသော ပုဒ်ကို နာမဝိသေသနဟု ခေါ်သည်။ အထူးပြုခြင်းခံရသော နာမ်ကို ဝိသေသျဟု ခေါ်သည်။
အနက်အဓိပ္ပါယ်အရ နာမဝိသေသန (၄)မျိုးနှင့် ဖွဲ့စည်းတည်ဆောက်ပုံအရ နာမဝိသေသန (၂) မျိုး ရှိသည်။
အနက်အဓိပ္ပါယ်အရ နာမဝိသေသန (၄)မျိုးမှာ အောက်ပါအတိုင်းဖြစ်သည်။

အမျိုးအစား သာဓက
(က
)
ဂုဏ်ရည်ပြနာမဝိသေသန
လိမ္မာသော၊
ဝေးသော၊ နီသော၊
မြင့်သော၊
ကျဉ်းသော၊
ထူးဆန်းသော။
(ခ) အညွန်းနာမ်မဝိသေသန
ဤ၊ ထို၊ ဟို၊ ယင်း၊
၄င်း၊ သည်၊
အခြား။
(ဂ) သင်္ချာနာမ်မဝိသေသန
(၁) အရေအတွက်ပြသင်္ချာ
နာမဝိသေသန သုံးယောက်၊ သုံးခု။
(၂) အစဉ်ပြသင်္ချာ
နာမဝိသေသန
ဒုတိယအကြိမ်၊
အမှတ် (၃)၊
(၁၀)နှစ်မြောက်။
(၃) ပမာဏပြသင်္ချာ
နာမဝိသေသန အားလုံး၊ အချို့။
(ဃ
)
အမေးနာမဝိသေသန
ဘယ်၊
ဘယ်လောက်၊
မည်သည့်၊ မည်မျှ၊
မည်သို့သော။
၁၀၆။ ဖွဲ့စည်းတည်ဆောက်ပုံအရ နာမဝိသေသန (၂)မျိုးမှာ အောက်ပါအတိုင်း ဖြစ်သည်။
အမျိုးအစား သာဓက
(က)ပင်ကိုနာမဝိသေသန ကောင်း၊ မြင့်၊ မြန်၊
အေး၊ နီ၊ ချို၊
ကြမ်း။
(ခ) ပေါင်းစပ်နာမဝိသေသန
သတ္တိကောင်း၊
သန့်ရှင်း၊
ယဉ်ကျေးသိမ်မွေ့။
၁၀၇။ နာမဝိသေသနအဆင့် (၃)မျိုးမှာ အောက်ပါအတိုင်း ဖြစ်သည်။
အမျိုးအစား သာဓက
(က) သာမန်အဆင့် ကောင်းသော
(ခ) သာလွန်အဆင့် သာ၍/ပို၍ကော
င်းသော
(ဂ) အသာလွန်ဆုံးအဆင့် အကောင်းဆုံး
၁၀၈။ နာမဝိသေသနကို အ၊ မှု၊ ခြင်း ဟူသော ပစ္စည်းများနှင့်ဆက်၍ ဂုဏ်ရည်ပြနာမ်အဖြစ်
ဖွဲ့စည်းနိုင်သည်။
သာဓက။ ။ နာမဝိသေသန ဂုဏ်ရည်ပြနာမ်
ကောင်း အကောင်း
ကောင်းမှု
ကောင်းခြင်း
၁၀၉။ နာမဝိသေသနများကို နှစ်ကြိမ်ထပ်ခြင်းဖြင့်လည်းကောင်း၊
ပစ္စည်းဆက်ခြင်းဖြင့်လည်းကောင်း၊ ကာရန်လိုက်ခြင်းဖြင့်လည်းကောင်း ကြိယာဝိသေသနအဖြစ်
ဖွဲ့စည်းနိုင်သည်။
သာဓက။ ။ နာမဝိသေသန ကြိယာဝိသေသန
မြန် မြန်မြန်
်ချိုသာ ချိုသာစွာ
်နီ နီတီတီ
၁၁၀။ နာမဝိသေသနကို နာမ်၊ နာမ်စားတို့၏ ရှေ့တွင် ထားလိုသောအခါ ယင်းနာမဝိသေသနကို
သော၊ သည့်၊ မည့် ဟူသော နာမဝိသေသနပုဒ်ပြောင်းပစ္စည်းတစ်ခုနှင့် တွဲ့၍ သုံးနိုင်သည်။
သာဓက။ ။ နာမဝိသေသန
အေး အေးသောရေ
်ရိုင်း ရိုင်းသည့်ဆင်
်ထူးချွန် ထူးချွန်မည့်ကေ
လး
၁၁၁။ အချို့သော နာမဝိသေသနများသည် နာမ်နောက်တွင် ကပ်လျက် ကြား၌
မည်သည့်ဝိဘတ်၊ ပစ္စည်း၊ သမ္ဗန္ဓမျှမပါဘဲ ရှေ့နာမ်ကို အထူးပြုသည်။
သာဓက။ ။ နာမဝိသေသန
ရိုင်း ဆင်ရိုင်း
အနည်းငယ် ရေအနည်းငယ်
တစ်စီး လှည်းတစ်စီး
၁၁၂။ အချို့သော ကြိယာတို့ကို နာမဝိသေသနအဖြစ် အသုံးပြုလိုသောအခါ ထိုကြိယာတို့ကို
သော၊ သည့်၊ မည့် ဟူသော နာမဝိသေသနပုဒ်ပြောင်းပစ္စည်းတစ်ခုခုနှင့် တွဲ၍ သုံးရသည်။
သာဓက။ ။ ကြိယာ
စား
စားသောအစာ၊
စားသည့်အစာ၊
စားမည့်အစာ
၁၁၃။ အချို့သော နာမဝိသေသနတို့ကို ကြိယာအဖြစ် အသုံးပြုလိုသောအခါ
ထိုနာမဝိသေသနတို့ကို သည်၊ ၏၊ မည်၊ လိမ့်မည် စသည့်ကြိယာဝိဘတ် တစ်ခုခုနှင့် တွဲရသည်။
သာဓက။ ။
နာမဝိသေသန ဝိဘတ် ကြိယာ
(က) နီ သည် နီသည်
(ခ) မွှေး ၏ မွှေး၏
(ဂ) စိတ်ချမ်းသာမည် စိတ်ချမ်းသာမည်
(ဃ)
ရိုးသားဖြောင့်မ
တ်
လိမ့်မည် ရိုးသားဖြောင့်မတ်
လိမ့်မည်
၁၁၄။ နာမဝိသေသနကို (နာမ်၊ နာမဝိသေသန၊ နာမ်၊ နာမဝိသေသန ဟူသော အစဉ်ဖြင့်)
ပေါင်းစပ်၍ ကြိယာဝိသေသနအဖြစ် အသုံးပြုနိုင်သည်။
သာဓက။ ။
နာမ် + နာမဝိသေသန + နာမ် + နာမဝိသေသန = ကြိယာဝိသေသန
(က) မျက်စိ + အေး + နား + အေး = မျက်စိအေး
(ခ) စိတ် + ရှည် + လက် + ရှည် = စိတ်ရှည်လက်ရှည်
၁၁၅။ နာမ်အချင်းချင်း ပေါင်းစပ်သော ပေါင်းစပ်နာမ်၌ ရှေ့နာမ်၊ သို့မဟုတ် နောက်နာမ်သည်
ဝိသေသျ ဖြစ်သည်။
သာဓက။ ။
ပေါင်စပ်နာမ် အထူးပြုနာမ် အထူးပြုခံနာမ်
နာမဝိသေသန ဝိသေသျ
(က) ရေအိုး ရေ အိုး
(ခ)
တောင်ကလပ် ကလပ် တောင်
၁၁၆။ က ဝိဘတ် ပါသော နေရာပြပုဒ်နှင့် အချိန်ပြပုဒ်၊ နှင့် ဝိဘတ်ပါသော ယှဉ်တွဲပြပုဒ်၊ ၏
ဝိဘတ်ပါသော ပိုင်ဆိုင်ခြင်းပြပုဒ်တို့သည် ယင်းပုဒ်တို့၏ နောက်တွင် ရှိသော နာမ်ကို
အထူးပြုကြသည်။
သာဓက။ ။
အထူးပြုနှင့် အထူးပြုပုဒ် အထူးပြုခံပု
ဒ်
အထူးပြုခံပုဒ် နာမဝိသေသန ဝိသေသျ
(က) မန္တလေးက
ဆရာသည် မန္တလေးက ဆရာ
(ခ) ယမန်နှစ်က
ပြက္ခဒိန် ယမန်နှစ်က ပြက္ခဒိန်
(ဂ)
မျက်မှန်နှင့်ကျောင်းသား
အား
မျက်မှန်နှင့် ကျောင်းသား
(ဃ)
သူ၏ကူညီမှုကြောင့် သူ၏ ကူညီမှု
၁၁၇။ အသာလွန်ဆုံးအဆင့် နာမဝိသေသနကို နာမဝိသေသနအဖြစ်သာမက နာမ်အဖြစ်လည်း
အသုံးပြုနိုင်သည်။
သာဓက။ ။
(က) ဤအတန်း၌ မမြသည် အတော်ဆုံး ကျောင်းသူဖြစ်သည်။ ( နာမဝိသေသန)
(ခ) ဤအတန်း၌ အတော်ဆုံးသည် မမြ ဖြစ်သည်။ ( နာမ် )
(ဂ) ဤအတန်း၌ မမြသည် အတော်ဆုံး ဖြစ်သည် ( နာမ် )
၁၁၈။ တစ်ယောက်၊ နှစ်ကောင်၊ သုံးထည် စသည့် သင်္ချာပြပုဒ်တို့ကို အရေအတွက်ပြ
သင်္ချာနာမဝိသေသနအဖြစ်လည်းကောင်း၊ အရေအတွက်ပြသင်္ချာနာမ်စားအဖြစ်လည်းကောင်း
အသုံးပြုနိုင်သည်။
သာဓက။ ။
အရေအတွက်ပြ အရေအတွက်ပြ
သင်္ချာနာမဝိသေသနသင်္ချာနာမ်စား
(က) နွားနှစ်ကောင် ဦးမြမှာ နွားသုံးကောင်ရှိသည်။ နှစ်ကောင်မှာ
နို့စားနွားများ ဖြစ်ကြသည်။
(ခ) ပုဆိုးသုံးထည် ဦးမြမှာ ပုဆိုးလေးထည်ရှိသည်။ သုံးထည်မှာ
ချည်ပုဆိုးများဖြစ်ကြသည်။
၁၁၉။ အချို့၊ အားလုံး၊ အနည်းငယ် စသည့် သင်္ချာပြပုဒ်တို့ကို
ပမာဏပြသင်္ချာနာမဝိသေသနအဖြစ်လည်းကောင်း၊ ပမာဏပြသင်္ချာနာမ်စားအဖြစ်လည်းကောင်း
အသုံးပြုနိုင်သည်။
သာဓက။ ။
ပမာဏပြသင်္ချာနာမဝိသေသန ပမာဏပြသင်္ချာနာမ်စား
(က) စပျစ်သီးအချို့ စပျစ်သီးအချို့မှာ ချဉ်သည်။ အချို့မှာ
ချိုသည်။
(ခ) ရွာသားအားလုံး ဤရွာ၌ ရွာသား (၂၀ဝ)ရှိသည်။ အားလုံး
စာတတ်ကြသည်။
၁၂၀။ မည်သည်၊ ဘယ်၊ ဘာ စသည့် အမေးပုဒ်တို့ကို အမေးနာမဝိသေသနအဖြစ်လည်းကောင်း၊
အမေးနာမ်စားများအဖြစ်လည်းကောင်း အသုံးပြုနိုင်သည်။
သာဓက။ ။
အမေးနာမဝိသေသန အမေးနာမ်စား
(က) မည်သည့် မုန့် ကြောင်အိမ်ထဲ၌ မုန့်မျိုးစုံရှိသည်။
မည်သည်ကို သင် စားလိုသနည်း။
(ခ) ဘယ်မြို့ သူသည် မြို့ကပြန်လာသည်။ သူ ဘယ်က
ပြန်လာသနည်း။
၁၂၁။ ဤ၊ ထို၊ ယင်း၊ ၄င်း၊ သည်တို့ကို အညွှန်းနာမဝိသေသနအဖြစ်လည်းကောင်း၊
အညွှန်းနာမ်စားအဖြစ်လည်းကောင်း အသုံးပြုနိုင်သည်။
သာဓက။ ။
အညွှန်းနာမဝိသေသန အညွှန်းနာမ်စား
(က) ယင်း တရားကား
ကိုယ်ချင်းစာတရားပင် ဖြစ်သည်။
ယင်းကား ကိုယ်ချင်းစာတရားပင်
ဖြစ်သည်။
(ခ) သည် မြက်ခင်းပေါ်မှာ
မထိုင်ပါနှင့်။ သည်မှာထိုင်ပါ။
၁၂၂။ မည်မျှ၊ ဘယ်လောက် စသည့် အမေးပုဒ်တို့ကို အမေးနာမဝိသေသနအဖြစ်လည်းကောင်း၊
အမေးကြိယာဝိသေသနများအဖြစ်လည်းကောင်း အသုံးပြုနိုင်သည်။
သာဓက။ ။
အမေးနာမဝိသေသန အမေးကြိယာဝိသေသန
(က) ဤကျောင်း၌ မောင်ထွေးသည် စာကို မည်မျှ
ကျောင်းသားမည်မျှရှိသနည်း။ ကြိုးစားသနည်း။
(ခ) သင်သည် တစ်နှစ်လျှင်
စာအုပ်ဘယ်လောက်
 ဖတ်သနည်း
သင်သည် တစ်နေ့လျှင် ရေကို
ဘယ်လောက် သောက်သနည်း။

---

# ကြိယာ

ပြုခြင်းကိုဖြစ်စေ၊ ဖြစ်ခြင်းကိုဖြစ်စေ၊ ရှိခြင်းကိုဖြစ်စေ ပြသောပုဒ်ကို
ကြိယာဟု ခေါ်သည်။
၁၂၄။ အနက်အဓိပ္ပာယ်အရ ကြိယာ (၃)မျိုးနှင့် ဖွဲ့စည်းတည်ဆောက်ပုံအရ ကြိယာ (၃)
မျိုး ရှိသည်။
၁၂၅။ အနက်အဓိပ္ပာယ်အရ ကြိယာ (၃)မျိုးမှာ အောက်ပါအတိုင်း ဖြစ်သည်။
အမျိုးအစား သာဓက
(က)
ပြုခြင်းပြကြိယာ ရေး၊ ဖတ်၊ စား၊ ပြော
(ခ)
ဖြစ်ခြင်းပြကြိယာ
ဖြစ် (သည်)၊ ပြို (၏)၊
ကျက် (ပြီ)။
ပျော် (သည်)၊ နီ(သည်)။
(ဂ)
ရှိခြင်းပြကြိယာ
ရှိ (သည်)၊ တည်ရှိ
(သည်)။
၁၂၆။ ဖွဲ့စည်းတည်ဆောက်ပုံအရ ကြိယာ (၃) မျိုးမှာ အောက်ပါအတိုင်းဖြစ်သည်။
သာဓက။ ။
အမျိုးအစား သာဓက
(က) ပင်ကိုကြိယာရေး၊ ဖြစ်၊ ကစား၊ ပူဇော်၊
ရှိခိုး
(ခ)
ဂုဏ်ရည်ပြကြိယာ
လှ(သည်)၊ ချို (သည်)၊
သာယာ(သည်)၊
(ဂ)
ပေါင်းစပ်ကြိယာ
စားသောက်(သည်)၊
ဆေးခြယ် (သည်)။
လျင်မြန်(သည်)။
ကြိယာဆိုင်ရာ သိမှတ်ဖွယ်များ
၁၂၇။ အချို့သော ကြိယာကို ကြိယာထောက်ပစ္စည်းအဖြစ် အသုံးပြုနိုင်သည်။
သာဓက။ ။
ကြိယာ ကြိယာထောက်ပအဓိပ္ပာယ်
စ္စည်း
(က)
ကြည့် စားကြည့်သည်။ စူးစမ်းသည့်သဘော
(ခ) ပေး ပြောပေးသည်။ သူတစ်ပါးကို
ကူညီသည့်သဘော
(ဂ) နိုင် မနိုင်သည်။ စွမ်းဆောင်နိုင်သည့်သေ
ဘာ
၁၂၈။ ကြိယာအချင်းချင်း ပေါင်းစပ်ရာ၌ ကြိယာ နှစ်ခုမက ပေါင်းစပ်နိုင်သည်။
သာဓက။ ။
ဝါစင်္ဂ ပေါင်းစပ်ပုံ ပေါင်းစပ်ကြိယာ
(က)
ကြိယာ+ကြိယာ+ကြိ
ယာ
ြွကရောက်+အား
ပေး+ချီးမြှင့်
ြွကရောက်အားပေးချီးမြှင့်
(သည်)
(ခ)
ကြိယာ+ကြိယာ+ကြိ
ယာ+ကြိယာ
ဝင်+ထွက်+သွား
+လာ
ဝင်ထွက်သွားလာ(သည်)
၁၂၉။ ကြ၊ ကုန် စသည့် အများပြကြိယာပစ္စည်းတို့ကို ကြိယာနှင့် တွဲ၍ သုံးနိုင်သကဲ့သို့
မြှုပ်၍လည်း သုံးနိုင်သည်။
သာဓက။ ။
(က) (၁) ကျောင်းသားများ ကစားနေကြသည်။
(၂) ကျောင်းသားများ ကစားနေသည်။
(ခ) (၁) သူတို့ လာကုန်ပြီ။
(၂) သူတို့ လာပြီ။
၁၃၀။ လုပ်ငန်းတစ်ခုပြီးတစ်ခု ဆောင်ရွက်ကြောင်း ဖော်ပြလိုသောအခါ ကြိယာ နှစ်ခုကို
တွဲ၍သုံးလေ့ရှိသည်။
သာဓက။ ။
(က) ကလေးသည် ဖခင်ကို ပြေးဖက် သည်။
(ခ) သူသည် ကောင်ကင်ကို မော့ ကြည့် သည်။
၁၃၁။ ကြိယာနှစ်ခု၊ သို့မဟုတ် ကြိယအဖြစ် အသုံးပြုသော နာမဝိသေသန နှစ်ခုတို့၏ကြား၌
လည်း၊ မြဲ၊ သာ စသည့် ပစ္စည်းတို့ကို ထား၍ ကြိယာအဖြစ် အသုံးပြုနိုင်သည်။
သာဓက။ ။
(က) သူသည် ငွေကို ရှာလည်းရှာသည်။ လှူလည်းလှူသည်။
(ခ) သူသည် လှလည်းလှသည်။ ယဉ်လည်းယဉ်သည်။
(ဂ) သူသည် စာကြိုးစားမြဲကြိုးစားသည်။
(ဃ) သူသည် စာကို ဖတ်သာဖတ်သည်။ အဓိပ္ပာယ်ကို သဘောပေါက်ပေ။
၁၃၂။ ဖြစ်သည် ဟူသော ကြိယာဖြင့် ဖွဲ့သော ဝါကျ၌ တစ်ခါတစ်ရံ ယင်းကြိယာကို မြှုပ်၍
ဝါကျဖွဲ့တတ်သည်။
သာဓက။ ။
(က) ဤသည်ကား ပညာရှိတို့၏ အဆိုအမိန့် ( ) တည်း။
(ခ) သူသည် လူတော်တစ်ယောက် ( ) တည်း။

---

# ကြိယာဝိသေသန

ကြိယာကို အထူးပြုသော ပုဒ်ကို ကြိယာဝိသေသနဟု ခေါ်သည်။
အထူးပြုခြင်းခံရသော ကြိယာကို ဝိသေသျဟု ခေါ်သည်။
၁၃၄။ အနက်အဓိပ္ပာယ်အရ ကြိယာဝိသေသန (၅)မျိုးနှင့် ဖွဲ့စည်းတည်ဆောက်ပုံအရ
ကြိယာဝိသေသန (၃) မျိုး ရှိသည်။
၁၃၅။ အနက်အဓိပ္ပာယ်အရ ကြိယာဝိသေသန (၅)မျိုးမှာ အောက်ပါအတိုင်း ဖြစ်သည်။
အမျိုးအစား သာဓက
(က)
အချိန်ပြကြိယာဝိသေ
သန
ယနေ့၊ နက်ဖြန်၊ ယခု၊
မကြာမီ၊ အစဉ်။
(ခ)
အမူအရာပြကြိယာဝေိ
သသန
ဒယိမ်းဒယိုင်၊ တရိုတသေ၊
ညီညီညာညာ၊ အလျင်အမြန်
(ဂ)အခြေအနေပြကြိယ
ာဝိသေသန
သည်းထန်စွာ၊ ဖရိုဖရဲ၊
စင်စစ်၊ မုချ။
(ဃ)
ပမာဏပြကြိယာဝိသေ
သန
အနည်းငယ်၊ အကုန်၊ လုံးဝ၊
အလွန်၊ များစွာ။
(င)
အမေးကြိယာဝိသေသ
န
မည်သို့၊ မည်ကဲ့သို့၊ မည်မျှ။
၁၃၆။ ဖွဲ့စည်းတည်ဆောက်ပုံအရ ကြိယာဝိသေသန (၃) မျိုးမှာ အောက်ပါအတိုင်းဖြစ်သည်။
အမျိုးအစား သာဓက
(က)
နှစ်ကြိမ်ထပ်ကြိယာဝိ
သေသန
မြန်မြန်၊ ခင်ခင်မင်မင်၊
ချိုချိုသာသာ၊
(ခ)
ပစ္စည်းဆက်ကြိယာဝေိ
သသန
ခင်မင်စွာ၊ အလှ၊ တမှိုင်မှိုင်၊
တရွေ့ရွေ့၊ တရကြမ်း၊
ခပ်မြန်မြန်၊ အပူတပြင်း၊
မထိတထိ၊
တက်လိုက်ဆင်းလိုက်။
(ဂ)ကာရန်လိုက်ကြိယာဝိသေသန စီရရီ၊ ဆာတာတာ၊ နီတီတီ။
၁၃၇။ ကြိယာဝိသေသနအဆင့် (၃) မျိုးမှာ အောက်ပါအတိုင်းဖြစ်သည်။
အမျိုးအစား သာဓက
(က) သာမန်အဆင့် ကောင်းစွာ
(ခ) သာလွန်အဆင့် သာ၍၊ ပို၍ကောင်းစွာ
(ဂ)
အသာလွန်ဆုံးအဆင့် အကောင်းဆုံး
ကြိယာဝိသေသနဆိုင်ရာ သိမှတ်ဖွယ်ရာများ
၁၃၈။ နာမ်အချင်းချင်းကိုဖြစ်စေ၊ နာမ်နှင့် နာမဝိသေသနကိုဖြစ်စေ၊ ကြိယာအချင်းချင်းကိုဖြစ်စေ
ပေါင်းစပ်ခြင်းဖြင့် ကြိယာဝိသေသန ဖြစ်လာသည်။
သာဓက။ ။
ဝါစင်္ဂ ပေါင်းစပ်ပုံ ကြိယာဝိသေသန
(က) နာမ်+နာမ်
 နာမ်+နာမ်
ခြေ+(အ)ဆုံး+
ခေါင်း+(အ)ဆုံး
ခြေဆုံးခေါင်းဆုံး
(ကြည့်သည်)
(ခ)
နာမ်+နာမဝိသေသန+
 နာမ်
စိတ်+မြန်
+လက်+မြန်
စိတ်မြန်လက်မြန်
(ပြုတတ်သည်)
(ဂ) ကြိယာ+ကြိယာ အားရ+ဝမ်းသာ အားရဝမ်းသာ
(ကြိုဆိုသည်)
၁၃၉။ စကားတစ်လုံးတည်းရှိသော ကြိယာနှင့် နာမဝိသေသနတို့ကို ရှေ့က အ ပစ္စည်းဆက်၍
ကြိယာဝိသေသနအဖြစ် အသုံးပြုနိုင်သည်။
သာဓက။ ။
ကြိယာ ပစ္စည်း ကြိယာဝိသေသန
ရ အ အရ (ယူသည်)
နာမဝိသေသန ပစ္စည်း ကြိယာဝိသေသန
လှ အ အလှ (ပြင်သည်)
၁၄၀။ ဆိုရိုးစကားတို့ကို ကြိယာဝိသေသနအဖြစ် အသုံးပြုသည်။
သာဓက။ ။
ဆိုရိုးစကား ကြိယာဝိသေသန
(က) ခရေစေ့တွင်းကျ ခရေစေ့တွင်းကျ
(သိသည်)
(ခ) ဆင်ကန်းတောတိုး ဆင်ကန်းတောတိုး
(လုပ်သည်)
၁၄၁။ မိ-ရာ ဟူသော ပစ္စည်းနှင့် တွေး၊ ငေး၊ တင်၊ ပြော စသည့် အချို့ကြိယာတို့ကို
ပေါင်းစပ်၍ ကြိယာဝိသေသနအဖြစ် အသုံးပြုနိုင်သည်။
သာဓက။ ။
ကြိယာ ပစ္စည်း ကြိယာဝိသေသန
တွေး မိ-ရာ တွေးမိတွေးရာ
(တွေးသည်)
၁၄၂။ အချို့သော နာမ်နှင့် ကြိယာ ပေါင်းစပ်သော ပုဒ်တို့ကို ကြိယာဝိသေသနအဖြစ်
အသုံးပြုနိုင်သည်။
သာဓက။ ။
ပုဒ် ပေါင်းစပ်ပုံ ကြိယာဝိသေသန
(က)
နာမ်+ကြိယ
ာ
အညောင်း
+ပြေ
အညောင်းပြေ
(လျှောက်သည်)
(ခ)
နာမ်+ကြိယ
ာ
လက်+တွေ့ လက်တွေ့(သင်ပြသည်)
၁၄၃။ နာမဝိသေသနကိုလည်းကောင်း၊ အသံပြပုဒ်ကိုလည်းကောင်း၊ ခနဲ
ဟူသောပစ္စည်းနှင့်ဆက်၍ ကြိယာဝိသေသနအဖြစ်အသုံးပြုနိုင်သည်။
သာဓက။ ။
နာမဝိသေသနနှင့်
အသံပြပုဒ် ပစ္စည်း ကြိယာဝိသေသန
(က) ပူ ခနဲ ပူခနဲ (ဖြစ်သည်ဝ
(ခ) ဝုန်း ခနဲ ဝုန်းခနဲ (ကျသည်)
၁၄၄။ သံရှည်ကြိယာနှင့် သံရှည်နာမဝိသေသနတို့ကို မ-တ ပစ္စည်းနှင့် တွဲခြင်းဖြင့်
ဖြစ်လာသော ကြိယာဝိသေသနတို့၌ မ ၏ နောက်တွင်ရှိသော သံရှည်ကို သံတိုဖြစ်စေရန်
အောက်မြစ် ထည့်ပေးရသည်။
သာဓက။ ။
ပုဒ် ပစ္စည်း ကြိယာဝိသေသန
(က) ယုံ မ-တ မယုံ့တယုံ (ဖြစ်သည်)
(ခ) နိုင် မ-တ မနိုင့်တနိုင်(မသည်)
၁၄၅။ မည်မျှ၊ ဘယ်လောက် စသည့် အမေးပုဒ်တို့ကို အမေးကြိယာဝိသေသန
အဖြစ်လည်းကောင်း၊ အမေးနာမဝိသေသနအဖြစ်လည်းကောင်း အသုံးပြုနိုင်သည်။
သာဓက။ ။
(က) မောင်ထွေးသည် စာကို မည်မျှ ကြိုးစားသနည်း ( အမေးကြိယာဝိသေသန)
(ခ) ဤကျောင်း၌ ကျောင်းသား မည်မျှ ရှိသနည်း (အမေးနာမဝိသေသန)
၁၄၆။ စကားတစ်လုံးပါ အချို့ကြိယာကို နှစ်ကြိမ်ထပ်၍ ကြိယာဝိသေသနအဖြစ်
အသုံးပြုနိုင်သည်။
သာဓက။ ။
(က) သူသည် ကောင်းကင်ကို မော့မော့ ကြည့်သည်။
(ခ) မစောမြင့်သည် သူ၏ မုန့်ကို သူငယ်ချင်းများအား ဝေဝေ ပေးသည်။
၁၄၇။ အသာလွန်ဆုံးအဆင့်ကို ဖော်ပြသော ပုဒ်တို့ကို ကြိယာဝိသေသနအဖြစ်လည်းကောင်း၊
နာမ်အဖြစ်လည်းကောင်း၊ နာမဝိသေသနအဖြစ်လည်းကောင်း အသုံးပြုနိုင်သည်။
သာဓက။ ။
(က) မီးသတ်ကားသည် မီးလောင်ရာသို့ အမြန်ဆုံး ရောက်လာသည်။ (ကြိယာဝိသေသန)
(ခ) မောင်အေးချမ်းသည် ကျောင်းသားများအနက် အသွက်လက်ဆုံး ဖြစ်သည်။ (နာမ်)
(ဂ) မောင်အေးချမ်းသည် အသွက်လက်ဆုံး ကျောင်းသားဖြစ်သည်။ ( နာမဝိသေသန)

---

# ဝိဘတ်

နာမ်၊ နာမ်စားတို့၏ နောက်၌တည်၍ ၄င်းတို့သည် ကတ္တားဖြစ်သည်၊ ကံဖြစ်သည် စသည်တို့ကိုလည်းကောင်း၊ ကြိယာ၏နောက်၌တည်၍ ၄င်းကြိယာ၏ ကာလနှင့် အမျိုးအစားကိုလည်းကောင်း ဝေဖန်ပိုင်းခြားပြသော စကားလုံးကို 'ဝိဘတ်'ဟု ခေါ်သည်။

၁၄၉။ နာမ်ဝိဘတ်နှင့်ကြိယာဝိဘတ်ဟူ၍ (၂) မျိုး ရှိသည်။ နာမ်ဝိဘတ် (၁၇)မျိုး၊ ကြိယာဝိဘတ်
(၂) မျိုး ရှိသည်။
၁၅၀။ နာမ်ဝိဘတ် (၁၇) မျိုးမှာ အောက်ပါအတိုင်းဖြစ်သည်။
အမျိုးအစား သာဓက
(က) ကတ္တားဝိဘတ် သည်၊ က၊ မှာ။
(ခ) ကံဝိဘတ် ကို
(ဂ) ထွက်ခွာရာပြဝိဘတ် ှမှ၊ က။
(ဃ) ရှေးရှုရာပြဝိဘတ် သို့။
(င)
ဆိုက်ရောက်ရာပြဝိဘတ်
သို့၊ ထိ၊ အထိ၊ ထိအောင်၊
တိုင်အောင်။
(စ) အသုံးခံပြဝိဘတ် ဖြင့်၊ နှင့်။
(ဆ) အကြောင်းပြဝိဘတ် ကြောင့်၊ ဖြင့်။
(ဇ) လက်ခံပြဝိဘတ် အား။
(ဈ) နေရာပြဝိဘတ် ၌၊ မှာ၊ တွင်၊ ဝယ်၊ က။
(ည) အချိန်ပြဝိဘတ် ၌၊ မှာ၊ တွင်၊ ဝယ်၊ က။
(ဋ) ပိုင်ဆိုင်ခြင်းပြဝိဘတ် ၏။
(ဌ) လိုက်လျောပြဝိဘတ် အလိုက်၊ အရ၊ အတိုင်း၊
အလျောက်၊ အားလျော်စွာ။
(ဍ) ယှဉ်တွဲပြဝိဘတ် နှင့်၊ နှင့်အတူ၊ နှင့်အညီ၊
နှင့်အမျှ။
(ဎ) ခွဲထုတ်ရာပြဝိဘတ် တွင်၊ အနက်၊ အထဲမှ၊
အထဲမှာ။
(ဏ) ရည်စူးချက်ပြဝိဘတ် ငှာ၊ အလို့ငှာ၊ ဖို့၊ အဖို့၊
အတွက်။
(တ)
နေရာဆက်တိုက်ပြဝိဘတ် တိုင်တိုင်၊ တိုင်အောင်။
(ထ)
အချိန်ဆက်တိုက်ပြဝိဘတ်
တိုင်တိုင်၊ တိုင်အောင်၊
ပတ်လုံး၊ လုံးလုံး။
၁၅၁။ ကြိယာဝိဘတ် (၂) မျိုးမှာ အောက်ပါအတိုင်း ဖြစ်သည်။
အမျိုးအစား သာဓက
(က) ကာလပြကြိယာဝိဘတ်
(၁)
ပစ္စုပ္ပန်ကာလပြကြိယာဝိဘ
သည်၊ ၏၊ ပြီ။
တ်
(၂)
အတိတ်ကာလပြကြိယာဝိဘ
တ်
သည်၊ ၏၊ ပြီ။
(၃)
အနာဂတ်ကာလပြကြိယာဝိ
ဘတ်
မည်၊ လိမ့်မည်၊ အံ့၊ လတ္တံ့။
(ခ)
အမျိုးအစားပြကြိယာဝိဘတ်
(၁) စေခိုင်းဝိဘတ် လော့။
(၂) ညှိနှိုင်းဝိဘတ် စို့၊ ရအောင်။
(၃) ဆန္ဒညွှန်ဝိဘတ် ပါစေ၊ ပါရစေ။
(၄) အမိန့်ချဝိဘတ် စေ။
ဝိဘတ်ဆိုင်ရာ သိမှတ်ဖွယ်ရာများ
၁၅၂။ က၊ သို့၊ မှာ၊ ဖြင့်၊ နှင့်၊ ၌၊ တွင်၊ တိုင်တိုင်၊ တိုင်အောင် စသည့် နာမ်ဝိဘတ်တို့သည်
ဝါကျတွင် အသုံးကို လိုက်၍ အမျိုးအစား ကွဲပြားကြသည်။
သာဓက။ ။
ဝိဘတ် အသုံး ဝိဘတ်အမည်
(က) က
-သူက ပြောသည်။
-ဆိပ်ကမ်းက
ခွာသည်။
-အိမ်ဝက
စောင့်သည်။
-နံနက်က
ရောက်သည်။
ကတ္တားဝိဘတ်
ထွက်ခွာရာပြဝိဘတ်
နေရာပြဝိဘတ်
အချိန်ပြဝိဘတ်
(ခ) သို့
-မောင်ချစ်ညိုသည်
ကျောင်းသို့
သွားသည်
-မောင်ချစ်ညိုသည်
(၅) နာရီ၌ အိမ်သို့
ပြန်ရောက်သည်။
ရှေးရှုရာပြဝိဘတ်
ဆိုက်ရောက်ရာပြဝိဘတ်
(ဂ) တိုင်တိုင် - (၁၀)မိုင်တိုင်တိုင်
မနားဘဲ
နေရာဆက်တိုက်ပြဝိဘတ်
 လျှောက်ကြသည်။
- (၂) နာရီတိုင်တိုင်
ရေထဲ၌
နေနိုင်သည်။
အချိန်ဆက်တိုက်ပြဝိဘတ်
၁၅၃။ သည်၊ ကို၊ က စသည့် အချို့သော နာမ်ဝိဘတ်တို့ကို ဝါကျ၌ တစ်ခါတစ်ရံ
မြှုပ်၍သုံးနိုင်သည်။
သာဓက။ ။
(က) (၁) သူသည်ကား ပညာရှိတည်း။
(၂) သူကား ပညာရှိတည်း။
(ခ) (၁) ရွာသားများက လမ်းကို ပြင်ကြသည်။
(၂) ရွာသားများက လမ်းပြင်ကြသည်။
(ဂ) (၁) သူကလည်း ကူညီပါသည်။
(၂) သူလည်း ကူညီပါသည်။
၁၅၄။ နှင့် ဝိဘတ်ပါသော အသုံးခံပြပုဒ်တို့ကို ဆိုလိုသည့် အဓိပ္ပာယ်အပြင်
အခြားအဓိပ္ပာယ်တစ်မျိုးမျိုး မဖြစ်ပေါ်စေရန် ကြိယာရှေ့၌ ထား၍ သုံးလေ့ရှိသည်။
သာဓက။ ။ -ထန်းသမားသည် လှေကားနှင့် ထန်းပင်ပေါ်သို့ တက်သည်။
-ထန်းသမားသည် ထန်းပင်ပေါ်သို့ လှေကားနှင့် တက်သည်။
၁၅၅။ ကြိယာဝိဘတ် သည်၊ ပြီ၊ မည် တို့သည် အချို့သော အမေးပစ္စည်းတစ်ခုခုနှင့်
တွဲ၍သုံးသောအခါ သည် သည် သ၊ ပြီ သည် ပ၊ မည် သည် မ နှင့် မှာ တို့သို့ ပြောင်းတတ်သည်။
သာဓက။
။
(က)
ပြောသည်။ ပြောသလား။
(ခ) လာပြီ။ လာပလား။
(ဂ) သွားမည်။ သွားမလား။
သွားမှာလား။
၁၅၆။ နာမဝိသေသနကို ကြိယာအဖြစ် အသုံးပြုသောအခါ ကြိယာဝိဘတ်တစ်ခုခုနှင့် တွဲရသည်။
သာဓက။ ။
နာမဝိသေသန ဝိဘတ် ကြိယာ
(က) နီ သည် နီသည်။
(ခ) မွှေး ၏ မွှေး၏။

---

# သမ္ဗန္ဓ

ပုဒ်အချင်းချင်းကိုဖြစ်စေ၊ ဝါကျအချင်းချင်းကိုဖြစ်စေ၊ အဓိပ္ပာယ်အချင်းချင်းကိုဖြစ်စေ ဆက်စပ်ပေးသော စကားလုံးကို သမ္ဗန္ဓဟု ခေါ်သည်။

၁၅၈။ ဆက်စပ်ပုံအရ သမ္ဗန္ဓ (၃)မျိုးနှင့် အနက်အဓိပ္ပာယ်အရ သမ္ဗန္ဓ (၁၁) မျိုး ရှိသည်။
၁၅၉။ ဆက်စပ်ပုံအရ သမ္ဗန္ဓ (၃) မျိုးမှာ အောက်ပါအတိုင်းဖြစ်သည်။
အမျိုးအစား သာဓက
(က) ပုဒ်ဆက်သမ္ဗန္ဓ
နှင့်၊ သို့မဟုတ်၊ မှတစ်ပါး၊
ဖြစ်စေ...ဖြစ်စေ၊
သော်လည်းကောင်း...သော်လည်းကောင်း
။
(ခ) ဝါကျဆက်သမ္ဗန္ဓ ၍၊ လျက်၊ လျှင်၊ သကဲ့သို့၊
နှင့်တစ်ပြိုင်နက်။
(ဂ)အဓိပ္ပာယ်ဆက်သမ္ဗန္ဓ
ထို့ကြောင့်၊ ထို့ပြင်၊
ထိုအခါ၊ သို့ရာတွင်။
၁၆၀။ အနက်အဓိပ္ပာယ်အရ သမ္ဗန္ဓ (၁၁) မျိုးမှာ အောက်ပါအတိုင်းဖြစ်သည်။
အမျိုးအစား သာဓက
(က) ဆန့်ကျင်ပြသမ္ဗန္ဓသို့ရာတွင်၊ သော်လည်း၊
စေကာမူ၊ မ...ဘဲလျက်။
(ခ) အချိန်ပြသမ္ဗန္ဓ နှင့်တစ်ပြိုင်နက်၊ တိုင်း၊ မှ၊
ရင်း၊ မ...မီး။
(ဂ)
အကျိုးမျှော်ပြသမ္ဗန္ဓ
အောင်၊ ရန်၊ ဖို့၊
ရန်အလို့ငှာ။
(ဃ)
အကြောင်းပြသမ္ဗန္ဓ ၍၊ နှင့်၊ သဖြင့်၊ ထို့ကြောင့်။
(င) နှိုင်းယှဉ်ပြသမ္ဗန္ဓ သကဲ့သို့၊ သလို၊ ထက်။
(စ)
ပေါင်းစည်းပြသမ္ဗန္ဓ
နှင့်၊ လည်း ...လည်း၊
အပြင်...လည်း၊
သာမက ...လည်း။
(ဆ) ရွေးချယ်ပြသမ္ဗန္ဓ သို့မဟုတ်။
(ဇ)
ကန့်သတ်ချက်ပြသမ္ဗန္ဓလျှင်၊ မှ၊ က
(ဈ)
ကန့်သက်မဲ့ပြသမ္ဗန္ဓ
ဖြစ်စေ...ဖြစ်စေ၊
သော်လည်းကောင်း ...သော်လည်းကောင်း
(ည)
တစ်ပြိုင်နက်ပြသမ္ဗန္ဓ လျှက်၊ ကာ၊ ရင်း။
(ဋ)
တစ်ခုပြီးတစ်ခုပြသမ္ဗန္ဓကာ၊ ၍
သမ္ဗန္ဓဆိုင်ရာသိမှတ်ဖွယ်များ
၁၆၁။ ၍၊ က၊ နှင့် စသည့် သမ္ဗန္ဓတို့သည် ဝါကျတွင် အသုံးကိုလိုက်၍ သမ္ဗန္ဓ အမျိုးအစား
ကွဲပြားသည်။
သာဓက။ ။
သမ္ဗန္ဓ အသုံး သမ္ဗန္ဓအမျိုးအစား
(က) ၍
-သူကျွေး၍
ကျွန်တော်စားသ
ည်
အကြောင်းပြသမ္ဗန္ဓ
-လူဆိုးကို ရဲက
ဖမ်း၍ စခန်းသို့
ခေါ်ဆောင်သွား
သည်
တစ်ခုပြီးတစ်ခုပြသမ္ဗန္ဓ
သမ္ဗန္ဓ အသုံး သမ္ဗန္ဓအမျိုးအစား
(ခ) က
-
သီတင်းကျွတ်လရောက်က
 ကြာပန်းများပွင့်ကြမည်
- လူက ငွေကို
ချစ်က ငွေက
 လူကို ချစ်မည်။
အချိန်ပြသမ္ဗန္ဓ
ကန့်သက်ချက်ပြသမ္ဗန္ဓ
(ဂ) နှင့်
-မိုးရွာသည်နှင့်
သစ်ပင်များ
လန်းဆန်းလာသည်
။
- ရေနှင့်ကြာသည်
ပနံရသည်။
အကြောင်းပြသမ္ဗန္ဓ
ပေါင်းစည်းပြသမ္ဗန္ဓ
၁၆၂။ ဝါကျရိုးတို့ကို ဝါကျဆက်သမ္ဗန္ဓနှင့် ဆက်သောအခါ ရှေ့ဝါကျတို့၏ ကြိယာဝိဘတ်သည်
တစ်ခါတစ်ရံ ကျေပျောက်သည်။
သာဓက။ ။
(က) သီတင်းကျွတ်လရောက်ပြီ။ (ဝါကျရိုး)
(ခ) ကြာပန်းများ ပွင့်ကြသည်။ ( ဝါကျရိုး)
(ဂ) သီတင်းကျွတ်လရောက်၍ ကြာပန်းများ ပွင့်ကြသည်။
၁၆၃။ ပြီး၊ ပြီးလျှင်၊ ပြီးသော်တို့ကို သမ္ဗန္ဓအဖြစ် အသုံးပြုနိုင်သည်။
သာဓက။ ။ အလောင်းမင်းတရားသည် ဒဂုံမြို့ကို သိမ်းပြီး/ပြီးလျှင်/ပြီးသော် ရန်ကုန်မြို့ဟု
အမည်ပေးတော်မူသည်။
၁၆၄။ တိုင်၊ တိုင်အောင်၊ အခါတိုင်း စသည့် အချို့သော သမ္ဗန္ဓတို့နှင့် ဝါကျရိုးနှစ်ခုကို
ဆက်သောအခါ ရှေ့ဝါကျရှိ သည် ဝိဘတ်တွင် အောက်မြစ်ထည့်လေ့ ရှိသည်။
သာဓက။ ။
(က) သူ ပြန်လာသည်။ (ဝါကျရိုး)
(ခ) ကျွန်တော် စောင့်မည်။ (ဝါကျရိုး)
(ဂ) သူ ပြန်လာသည့်တိုင်/တိုင်အောင် ကျွန်တော် စောင့်မည်။

---

# ပစ္စည်း

နာမ်၊ နာမ်စား၊ နာမဝိသေသန၊ ကြိယာ၊ ကြိယာဝိသေသနတို့၏
အဓိပ္ပာယ်ကို ထူးခြားလေးနက်အောင် ကူညီထောက်ပံ့ပေးသော စကားလုံးကို ပစ္စည်းဟု ခေါ်သည်။
၁၆၆။ နာမ်ပစ္စည်း၊ ကြိယာပစ္စည်း၊ ပုဒ်ပြောင်းပစ္စည်းဟူ၍ (၃) မျိုး ရှိသည်။ နာမ်ပစ္စည်းကို
(၉)မျိုး၊ ကြိယာပစ္စည်း(၅)မျိုး၊ ပုဒ်ပြောင်းပစ္စည်း (၃) မျိုး ခွဲပြထားသည်။ည္
၁၆၇။ နာမ်ပစ္စည်း (၉) မျိုးမှာ အောက်ပါအတိုင်း ဖြစ်သည်။
အမျိုးအစား သာဓက
(က) မျိုးပြပစ္စည်း (နှစ်)ပင်၊ (သုံး)ယောက်၊ (လေး)ခု။
(ခ) လိင်ညွှန်းပစ္စည်း(ကျောင်း)သား၊ (ကျောင်း)သူ၊ (ဝတ်ဆံ)ဖို၊
(ဝတ်ဆံ)မ၊ ဦး(မြ)၊ ဒေါ်(လှ)။
(ဂ)
ကိန်းညွှန်းပစ္စည်း များ၊ တို့။
(ဃ)
သင်္ချာလေးနက်ပစ္စည်း
ကျစီ၊ ခန့်၊ ကြိမ်၊ မြောက်။
(င)
နာမ်ထောက်ပစ္စည်း သာလျှင်၊ တော့၊ လည်း၊ ပါ၊ များ။
(စ) ဥပမာပစ္စည်း ကဲ့သို့၊ နှယ်၊ လို၊ အတိုင်း။
(ဆ) ရူပကပစ္စည်း တည်းဟူသော။
(ဇ) အာလုပ်ပစ္စည်း အို၊ ဟယ်၊ ရှင်၊ ခင်ဗျာ၊ ဟေ့။
(ဈ) ဝိစ္ဆာပစ္စည်း တိုင်း၊ တကာ၊ အ (မြို့မြို့)။
၁၆၈။ ကြိယာပစ္စည်း (၅)မျိုးမှာ အောက်ပါအတိုင်း ဖြစ်သည်။
အမျိုးအစား သာဓက
(က) အမေးပစ္စည်း နည်း၊ လော၊ လား၊ လဲ၊ တုံး။
(ခ)
ကိန်းညွှန်းပစ္စည်း ကြ၊ ကုန်၊ ကြကုန်။
(ဂ)
ကြိယာထောက်ပစ္စည်း
နိုင်၊ ဝံ့၊ ခဲ့၊ မိ၊ ပါ။
(ဃ)
အငြင်းပြပစ္စည်း မ၊ မ...ဘူး။
(င)
ဝါကျနောက်လိုက်ပစ္စည်း
ကွယ်၊ နော်၊ ပေါ့၊ လေ၊ ပေါ့လေ။
၁၆၉။ ပုဒ်ပြောင်းပစ္စည်း (၃) မျိုးမှာ အောက်ပါအတိုင်းဖြစ်သည်။
အမျိုးအစား သာဓက
(က) နာမ်ပုဒ်ပြောင်းပစ္စည်း အ၊ ခြင်း၊ ချက်၊ စရာ၊ မှု၊ အ-အ။
(ခ)
နာမဝိသေသနပုဒ်ပြောင်းပစ္စည်း သော၊ သည့်၊ မည့်။
(ဂ)
ကြိယာဝိသေသနပုဒ်ပြောင်းပစ္စည်း
စွာ၊ အ၊ တ-တ၊ ချည်-ချည်။
ပစ္စည်းဆိုင်ရာ သိမှတ်ဖွယ်ရာများ
၁၇၀။ နာမ်၊ နာမ်စား၊ ကြိယာတို့ကို အချို့သော ပစ္စည်းတို့နှင့် တွဲသောအခါ ပစ္စည်းတစ်မျိုးမက
တွဲနိုင်သည်။
သာဓက (က) ကလေးတိုင်း သာလျှင်မက။
(ခ) သူတို့ သာလျှင်။
(ဂ) မ ရနိုင် တော့ ပေ။
၁၇၁။ အချို့သော နာမ်တို့နှင့် မျိုးပြပစ္စည်း တစ်မျိုးမက တွဲနိုင်သည်။
သာဓက။ ။
နာမ် ပစ္စည်း
(က)
ထီး
တစ်လက်၊ တစ်ချောင်း၊
တစ်စင်း။
(ခ)
ဆင် တစ်ကောင်၊ တစ်စီး။
၁၇၂။ အချို့သော နာမ်ပုဒ်တို့ကို မျိုးပြစ္စည်းအဖြစ် သုံးလေ့ရှိသည်။
သာဓက နာမ် ပစ္စည်း
(က) ကျောင်း ကျောင်းနှစ်ကျောင်း
(ခ) မြို့ မြို့သုံးမြို့။
၁၇၃။ ကို ဟူသော စကားလုံးကို ကြိယာတူ နှစ်ခုကြား၌ ထား၍လည်းကောင်း၊ နာမ်၊
နာမ်စား၏ နောက်တွင် ထား၍လည်းကောင်း၊ ပစ္စည်းအဖြစ် သုံးလေ့ရှိသည်။
သာဓက။ ။
(က) သွားကို သွားမယ်။
(ခ) ငါ့ကိုက ညံ့တာပါ။
၁၇၄။ များ ပစ္စည်းသည် အချို့နေရာ၌ အရေအတွက်ကို မရည်ညွှန်းဘဲ တွဲဖက်သော နာမ်၊
နာမ်စား ကြိယာ၏ လေးနက်မှုကို ရည်ညွှန်းသည်။
သာဓက။ ။
(က) မောင်ဝင်းများ ပထမရလျှင် သူ့မိဘက အံ့သြလိမ့်မည်။
(ခ) သူများ ပြန်ရောက်ပြီလားလို့။
၁၇၅။ နာမ်စားကို အများပြပစ္စည်း တို့ နှင့် တွဲ၍ သုံးသည်။
သာဓက။ ။
နာမ်စား ပစ္စည်း နာမ်စားနျင့်ပစ္စည်း
(က) သူ တို့ သူတို့
(ခ) ယင်း တို့ ယင်းတို့
၁၇၆။ ပုဒ်ပြောင်းပစ္စည်းသည် ကြိယာနှင့် နာမဝိသေသနတို့ကို နာမ်၊ နာမဝိသေသန
ကြိယာဝိသေသနအဖြစ် ပြောင်းပေးနိုင်သည်။
သာဓက။ ။
မူလပုဒ် ပုဒ်ပြောင်းပစ္စည်း ပြောင်းသောပု
ဒ် ပုဒ်အမည်
(က) ကောင်း မှု ကောင်းမှု နာမ်
(ခ) ဝယ် သော ဝယ်သော နာမဝိသေသန
(ဂ) ခင်မင် စွာ ခင်မင်စွာ ကြိယာဝိသေ
သန
၁၇၇။ ။ ဝါကျ၌ ကြိယာကိန်းညွှန်းပစ္စည်းများကို မြှုပ်၍ သုံးလေ့ရှိသည်။
သာဓက။ ။
(က) (၁) ကျောင်းသားများ လာကြပြီ။
(၂) ကျောင်းသားများ လာပြီ။
(ခ) (၁) သူတို့ လာကြကုန်၏။
(၂) သူတို့လာ၏။
၁၇၈။ သာ၊ ချည်း၊ တော့၊ ပင်၊ တောင် စသည့် အချို့သော ပစ္စည်းတို့ကို
နာမ်ထောက်ပစ္စည်းအဖြစ်သာမက ကြိယာထောက်ပစ္စည်းအဖြစ်လည်း အသုံးပြုနိုင်သည်။
သာဓက။ ။
ပစ္စည်းအမျိုးအစား
(က)
(၁) လူသာ
ပဓာနဖြစ်သည်။
(၂) သိသာသေိစေ
မမြင်စေနှင့်။
နာမ်ထောက်ပစ္စည်း
ကြိယာထောက်ပစ္စ
ည်း
(ခ)
(၁) သူသည် စာကိုချည်း
ဖတ်နေသည်။
(၂) သူသည် အိပ်ချည်း
နေသည်။
နာမ်ထောက်ပစ္စည်း
ကြိယာထောက်ပစ္စ
ည်း

> လေ့ကျင့်ခန်း

(က)
၁။ (က) အောက်ပါ နာမ်အသီးသီးသည် အနက်အဓိပ္ပာယ်အရ မည်သည့် နာမ် ဖြစ်သနည်း။
ပြည်သူ၊ သစ္စာ၊ ငါး၊ ရွှေဘို၊ ပန်း၊ အစည်းအရုံး၊ မောင်အေးချမ်း၊ သတ္တိ။
(ခ) အောက်ပါ နာမ်အသီးသီးသည် ဖွဲ့စည်းတည်ဆောက်ပုံအရ မည်သည့်နာမ်ဖြစ်သနည်း။
ကောင်စီ၊ ဣန္ဒြေ၊ မှန်တင်ခုံ၊ ပေးကမ်းခြင်း၊ ကြမ်းတမ်းခြင်း၊ လက်ရွေးစင်၊ တွယ်တာစရာ၊
အအေး။
(ဂ) အောက်ပါ နာမ်အသီးသီး၏ လိင်အမျိုးအစားကို ဖော်ပြပါ။
ဦးအောင်ဇေယျ၊ မဒ္ဒီဒေဝီ၊ ရေ၊ ြွေမ၊ ကျွန်မ၊ အစ်ကို၊ မီး၊ ထန်း။
(ဃ) အောက်ပါ နာမ်အသီးသီး၏ ကိန်းကို ဖော်ပြပါ။
ဧည့်သည်များ၊ စာအုပ်၊ ထီး၊ ငါးတို့၊ စားပွဲများ။
၂။ အောက်ပါ ပေါင်းစပ်နာမ်တို့တွင် မည်သည့်နာမ်က မည်သည့်နာမ်ကို အထူးပြုသနည်း။
ကွက်လပ်၊ ဝါးလက်ခုပ်၊ ဝါးခမောက်၊ မုန့်လက်ကောက်။
၃။ (က) အောက်ပါ ဂုဏ်ရည်ပြနာမ်အသီးသီးကို ကွက်လက်တွင် ဆီလျော်အောင် ဖြည့်ပါ။
အထူး၊ အနွေး၊ အနှေး၊ အကျဉ်း၊ အနု။
_____ယာဉ်၊ _____ အစည်းအဝေး၊ _____ပညာ၊ _____ထည်၊ _____ထောင်။
(ခ) အောက်ပါ ကြိယာနာမ်အသီးသီးကို ကွက်လက်တွင် ဆီလျော်အောင် ဖြည့်ပါ။
အစုန်၊ အပြန်၊ အမှာ၊ အစမ်း၊ အလုပ်။
_____ခရီး၊ _____ရထား၊ _____စကား၊ _____စာမေးပွဲ၊ _____သမား။
၄။ အချို့နာမ်သည် မည်သည့် ပစ္စည်းနှင့် တွဲခြင်းဖြင့် အပေါင်းအစုကို ရည်ညွှန်းဖော်ပြသနည်း။
သာဓက (၂) ခု ပြပါ။
၅။ ကို၊ အား၊ ကြောင့်၊ အတွက်၊ ဖို့ ဝိဘတ်တစ်ခုခုနှင့် တွဲခြင်းဖြင့် သံရှည်အဆုံးရှိသော
နာမ်တွင် အောက်မြစ်ထည့်လေ့ရှိပုံကို သာဓကပြပါ။
၆။ အောက်ပါ နာမ်အသီးသီးကို အခြားနာမ်တစ်ခုခုနှင့် ပေါင်းစပ်သောအခါ အ မြှုပ်လေ့ရှိပုံကို
သာဓကပြပါ။
အရောင်၊ အပင်၊ အရွက်၊ အသား၊ အရုပ်၊ အနံ့၊ အကြော။
(ခ)
၁။ (က) အောက်ပါ နာမ်စားအသီးသီးသည် နာမ်စား (၄) မျိုးအနက် မည်သည့်အမျိုးအစား
ဖြစ်သနည်း။
အချို့၊ အဘယ်၊ ထို၊ ကျွန်ုပ်၊ သည်၊ သင်း၊ အားလုံး၊ မည်သူ။
(ခ) အောက်ပါ နာမ်စားအသီးသီးသည် ပုဂ္ဂလနာမ်စား (၃) မျိုးအနက် မည်သည့် အမျိုးအစား
ဖြစ်သနည်း။
ကျွန်မ၊ သူ၊ သင်၊ ငါ၊ ညည်း၊ သင်း။
(ဂ) အောက်ပါ နာမ်စားအသီးသီးသည် သင်္ချာနာမ်စား (၂) မျိုးတွင် မည်သည့် အမျိုးအစား
ဖြစ်သနည်း။
ခြောက်ယောက်၊ အနည်းငယ်၊ အားလုံး၊ သုံးချပ်။
၂။ သူ ဟူသော နာမ်စားကို ယောကျာ်း၊ မိန်းမ၊ တိရစ္ဆာန်တို့အစား သုံးနိုင်ကြောင်း
သာဓကပြပါ။
၃။ အောက်တွင် ပေးထားသော စကားလုံးအသီးသီးကို ကွက်လပ်တွင် ဆီလျော်အောင် ဖြည့်ပါ။
ဖြည့်သော စကာလုံးသည် အညွှန်းနာမ်စား၊ သို့မဟုတ် အညွှန်းနာမဝိသေသနဖြစ်ကြောင်း
ဖော်ပြပါ။
အချို့၊ ဘာ၊ မည်သည့်၊ ယင်း၊ အားလုံး၊ နှစ်ကောင်၊ ၄င်း။
(က) ခေါင်းဆောင်ဖြစ်ချင်ရင် _____ကျင့်ဝတ်ကို စောင့်ထိန်းရမလဲ။
(ခ) ကျွဲ_____ခတ်ရာ မြေစာပင်မခံနိုင်။
(ဂ) ကျောင်းသား_____အတန်းထဲ၌ ငြိမ်သက်စွာ ထိုင်နေကြသည်။
(ဃ) _____သည် ကြင်နာသနားတတ်သည်။
(င) _____ကား ပညာရှိတို့၏ အဆိုအမိန့်တည်း။
(စ) _____ က ဒူးရင်းသီးကို မကြိုက်ပေ။
(ဆ မြန်မာနိုင်ငံတွင် _____ အရပ်၌ မိုးအများဆုံး ရွာသနည်း။
၄။ နာမ်စား (၅) ခုကို နာမ်ဝိဘတ်တစ်ခုစီနှင့် တွဲပြပါ။
၅။ မည်သည့် ဝိဘတ်နှင့်တွဲလျှင် အောက်ပါ နာမ်စားတို့၌ အောက်မြစ်ထည့်လေ့ရှိသနည်း
(က) ငါ
(ခ) သင်
(ဂ) ရှင်
(ဃ) နင်
(င) သူ
၆။ အောက်ပါ ဝါကျများ၌ ပါဝင်သော တို့ ဟူသော စကားလုံးသည် ပစ္စည်း သို့မဟုတ်
နာမ်စားဖြစ်ကြောင်း ဖော်ပြပါ။
(က) တို့ ကော မလိုက်ရဘူးလား။
(ခ) ငါ တို့လဲ ရောက်ဖူးပါတယ်။
(ဂ) တို့ သိသမျှကို ပြောပြမယ်။
(ဃ) ကျွန်တော်တို့ အစွမ်းကုန် ကြိုးစားကြရမယ်။
(ဂ)
၁။ (က) အောက်ပါ နာမဝိသေသနအသီးသီးသည် အနက်အဓိပ္ပာယ်အရ မည်သည့်
နာမဝိသေသန ဖြစ်သနည်း။
အခြား၊ ပေါများသော၊ စတုတ္ထအကြိမ်၊ ခြောက်ယောက်၊ ထို၊ ရိုးသားသော။
(ခ) အောက်ပါ နာမဝိသေသန အသီးသီးသည် မည်သည့် သင်္ချာနာမဝိသေသန ဖြစ်သနည်း။
များစွာသော၊ အကြိမ်(၂၀) မြောက်၊ နှစ်ခု။
(ဂ) အောက်ပါ နာမဝိသေသနအသီးသီးသည် ဖွဲ့စည်းတည်ဆောက်ပုံအရ
မည်သည့်နာမဝိသေသန ဖြစ်သနည်း။
နူးညံ့ပျော့ပျောင်း၊ ဇွဲကောင်း၊ နွေး၊ မွှေး။
(ဃ) အောက်ပါ နာမဝိသေသနအသီးသီးသည် မည်သည့် နာမဝိသေသနအဆင့်တွင်
ပါဝင်သနည်း။
အလှဆုံး၊ သာယာသော၊ ပို၍ဆန်းသစ်သော၊ ကြမ်းတမ်းသော။
၂။ အောက်ပါ နာမဝိသေသနအသီးသီးကို အ၊ မှု၊ ခြင်း ဟူသော ပစ္စည်းတစ်ခုခုနှင့် ဆက်၍
ဂုဏ်ရည်ပြနာမ်ဖြစ်အောင် ဖွဲ့စည်းပြပါ။
ငြိမ်းချမ်း၊ ချော၊ နီ၊ သွက်လက်၊ ဖြောင့်၊ ပါးနပ်၊ ကြမ်း၊ ရှည်။
၃။ အောက်ပါ နာမဝိသေသနအသီးသီးကို နှစ်ကြိမ်ထပ်ခြင်းဖြင့်ဖြစ်စေ၊ စွာ၊ တရ၊ အ-တ၊ ရရွန်း
ပစ္စည်းတစ်ခုခု ဆက်ခြင်းဖြင့်ဖြစ်စေ၊ ကာရန်လိုက်ခြင်းဖြင့်ဖြစ်စေ ကြိယာဝိသေသနဖြစ်အောင်
ဖွဲ့စည်းပြပါ။
ပူပြင်း၊ ကောင်း၊ လှပ၊ ကြမ်း၊ ရွှန်း၊ စိမ်း၊ ပြာ။
၄။ (က) အောက်ပါ နာမဝိသေသနအသီးသီးကို သော၊ သည့်၊ မည့် ပစ္စည်းတစ်ခုခုနှင့်တွဲ၍
နာမ်၊ သို့မဟုတ် နာမ်စားတစ်ခုစီ၏ ရှေ့တွင် သုံးပြပါ။
မြင့်မား၊ ကျဉ်းမြောင်း၊ လိမ္မာ၊ ရိုးသား၊ ရှည်လျား၊ စိမ်းလန်း။
(ခ) အောက်ပါ ကွက်လပ်အသီးသီး၌ ဆီလျော်သော နာမ်ကို ဖြည့်ပါ။
_____ အချို့၊ _____ ယဉ်ကျေး၊ _____ နှစ်စင်း၊ _____ အားလုံး။
(ဂ) အောက်ပါ ကွက်လပ်အသီးသီးတွင် ဆီလျော်သော ကြိယာကို ဖြည့်ပါ။
(၁) တမာရွက်သည် _____။
(၂) ယဉ်ကျေးသောသူ၏ အမူအရာသည် _____။
(၃) ယနေ့ တိုက်ခတ်သော လေမုန်တိုင်းသည် _____။
(၄) ဤမြက်ခင်းပြင်သည် _____။
(၅) စံပယ်ပန်း၏ ရနံ့သည် _____။
၅။ (က) အောက်ပါ ပေါင်းစပ်နာမ်အသီးသီးတွင် မည်သည်က နာမဝိသေသန၊ မည်သည်က
ဝိသေသျဖြစ်ကြောင်း ခွဲခြားပြပါ။
ဆန်အိတ်၊ ခွေးဘီလူး၊ တောဝက်၊ ညောင်မုတ်ဆိတ်။
(ခ) အောက်ပါ အသာလွန်ဆုံးအဆင့် နာမဝိသေသန အသီးသီးကို နာမ်အဖြစ်လည်းကောင်း၊
နာမဝိသေသနအဖြစ်လည်းကောင်း ဝါကျ၌ သုံးပြပါ။
အသွက်လက်ဆုံး၊ အငယ်ဆုံး၊ အလှဆုံး။
၆။ (က) အောက်ပါ ပုဒ်အသီးသီးကို နာမဝိသေသနအဖြစ်လည်းကောင်း၊
နာမ်စားအဖြစ်လည်းကောင်း ဝါကျ၌ သုံးပြပါ။
နှစ်ခု၊ အနည်းငယ်၊ ဘာ၊ ဤ။
(ခ) အောက်ပါ ပုဒ်အသီးသီးကို နာမဝိသေသနအဖြစ်လည်းကောင်း၊
ကြိယာဝိသေသနအဖြစ်လည်းကောင်း ဝါကျ၌ သုံးပြပါ။
အဘယ်မျှလောက်၊ မည်မျှ၊ ဘယ်လောက်။
(ဃ)
၁။ (က) အောက်ပါ ကြိယာအသီးသီးသည် အနက်အဓိပ္ပာယ်အရ မည့်သည်ကြိယာဖြစ်သနည်း။
ရှိ၊ ဆွတြွေ်ခ၊ တိုက်ခတ်၊ နှိမ်နင်း၊ တည်ရှိ။
(ခ) အောက်ပါ ကြိယာအသီးသီးသည် ဖွဲ့စည်းတည်ဆောက်ပုံအရ
မည်သည့်ကြိယာဖြစ်သနည်း။
ခုန် (သည်)၊ ငြိမ့်ညောင်း (သည်)၊ ပြေးလွှား (သည်)၊ စက်ချုပ် (သည်)၊ ဖြောင့်တန်း
(သည်)။
၂။ အောက်ပါ ကြိယာအသီးသီးကို ကြိယာထောက်ပစ္စည်းအဖြစ် ဝါကျ၌ သုံးပြပါ။
ထား၊ ပစ်၊ သွား၊ သင့်၊ မိ။
၃။ အောက်ပါ ကြိယာတို့မှ ပေါင်းစပ်နိုင်သော ကြိယာတို့ကို ပေါင်းစပ်၍ ဝါကျ၌ဆီလျော်အောင်
ဖြည့်ပါ။
ဆုံးမ၊ ဝေဖန်၊ ဆင်ခြင်၊ သွန်သင်၊ အားပေး၊ သုံးသပ်၊ ရိုသေ၊ လွမ်းဆွတ်၊ လေးစား၊ တမ်းတ၊
အားထား၊ သတိရ။
(က) ခွဲခွာခဲ့ရသော သူငယ်ချင်းများကို ကျွန်တော် _____ သည်။
(ခ) မိမိပြုခဲ့သော အမှားမျိုးကို နောင်တွင် မပြုမိစေရန် _____ ရမည်။
(ဂ) ဦးကြီးသည် ရပ်ကွက်အတွင်းရှိ လူငယ်ချားကို အမြဲပင် _____ သည်။
(ဃ) လူငယ်များက ဦးကြီးကို _____ ကြသည်။
၄။ ကြ၊ ကုန်၊ ကြကုန် ဟူသော အများပြကြိယာပစ္စည်းအသီးသီးကို ဝါကျ၌ သုံးပြပါ။
၅။ လုပ်ငန်းတစ်ခုပြီးတစ်ခု ဆောင်ရွက်ကြောင်း ဖော်ပြသည့် ကြိယာနှစ်ခုတွဲကို ကွက်လပ်၌
ဆီလျော်အောင် ဖြည့်ပါ။
(က) မောင်မောင်သည် မုန့်ဟင်းခါး _____ သည်။
(ခ) မစံပယ်က သူ ရရှိသော ဆုတံဆိပ်များကို ကျွန်တော့်အား ဗီရိုထဲမှ _____ သည်။
(ဂ) သူသည် ရေကို _____ သည်။
(ဃ) မိဘကို သားသမီးများက _____ သည်။
၆။ အောက်ပါ ကြိယာ (၂)ခုစီကြား၌ လည်း၊ မြဲ၊ သာ ပစ္စည်းတစ်ခုခုကို ထည့်၍
ကွက်လပ်အသီးသီး၌ ဆီလျော်အောင် ဖြည့်ပါ။
- ချစ် _____ ချစ်၊ သနား _____ သနား။
ကြီး _____ ကြီး။
- သွက်လက် _____ သွက်လက်။
- ဟောင် _____ ဟောင်။
- ကြောက် _____ ကြောက်၊ ရွံ _____ ရွံ။
(က) မလှသည် ြွေမကို _____ သည်။ _____ သည်။
(ခ) ဤခွေးသည် _____ သည်။ မကိုက်ပေ။
(ဂ) ဤမာလကာသီးသည် _____ သည်။ အရသာမရှိပေ။
(ဃ) ဘကြီးဖြိုးသည် ငယ်စဉ်ကကဲ့သို့ပင် _____ သည်။
(င) ဒေါ်မြသည် ခြေမသန်သော တူမငယ်ကို _____ သည်။ _____ သည်။
၇။ ဖြစ်သည် ဟူသော ကြိယာဖြင့်ဖွဲ့သော ဝါကျ၌ ယင်းကြိယာမပါဘဲ ဖွဲ့နိုင်ပုံကို
သာဓကဝါကျသုံးခုဖြင့် ပြပါ။
(င)
၁။ (က) အောက်ပါ ကြိယာဝိသေသန အသီးသီးသည် အနက်အဓိပ္ပာယ်အရ
မည်သည့်ကြိယာဝိသေသန ဖြစ်သနည်း။
ယဉ်ကျေးစွာ၊ ပြင်းထန်စွာ၊ များစွာ၊ အဘယ်မျှ၊ ခဏ။
(ခ) အောက်ပါ ကြိယာဝိသေသနအသီးသီးသည် ဖွဲ့စည်းတည်ဆောက်ပုံအရ
မည်သည့်ကြိယာဝိသေသန ဖြစ်သနည်း။
တိုင်တိုင်ပင်ပင်၊ အုံ့တုံ့တုံ့၊ ခပ်သွက်သွက်။
(ဂ) အောက်ပါ ကြိယာဝိသေသနအသီးသီးသည် မည်သည့် ကြိယာဝိသေသနအဆင့်၌
ပါဝင်သနည်း။
သာ၍လေးစားစွာ၊ ပျော်ရွှင်စွာ၊ အခင်မင်ဆုံး။
၂။ အောက်ပါ ကြိယာဝိသေသနအသီးသီး၌ မည်သည့် ပုဒ်များ ပါဝင်သနည်း။
မြှောက်ထိုးပင့်ကော်၊ မေးထူးခေါ်ပြော၊ ခုန်ပေါက်ပြေးလွှား၊ ရေဆုံးရေဖျား။
၃။ အောက်ပါတို့ကို ကြိယာဝိသေသနအဖြစ် ဝါကျတစ်ခုစီ၌ သုံးပြပါ။
အမိ၊ အမြင့်၊ အလွတ်၊ အထူး၊ အရောက်။
၄။ အောက်ပါတို့ကို ကြိယာဝိသေသနအဖြစ် ဝါကျ၌ သုံးပြပါ။
တောင်စဉ်ရေမရ၊ ကျီးကန်းတောင်းမှောက်၊ ခြေမွေးမီးမလောင် လက်မွေးမီးမလောင်၊
ခွက်ထိုးခွက်လန်။
၅။ အောက်ပါ ပေါင်းစပ်ပုဒ်အသီးသီး၌ မည်သည့် ပုဒ်များ ပါဝင်ကြသနည်း။
ယင်းပေါင်းစပ်ပုဒ်အသီးသီးကို ကြိယာဝိသေသနအဖြစ် ဝါကျတစ်ခုစီ၌ သုံးပြပါ။
မျောက်က၊ မုဆိုးထိုင်၊ ကိုယ်တွေ့။
၆။ (က) အောက်ပါ ပုဒ်အသီးသီးကို ခနဲ ဟူသော ပစ္စည်းနှင့် ဆက်၍ ကြိယာဝိသေသနအဖြစ်
ဝါကျတစ်ခုစီ၌ သုံးပြပါ။
အေး၊ လက်၊ ဗုန်း၊ ဝေါ။
(ခ) အောက်ပါ နာမ်အသီးသီးကို လိုက်၊ သို့မဟုတ် အလိုက် ပစ္စည်းတစ်ခုခုနှင့် ဆက်၍
ကြိယာဝိသေသနအဖြစ် ဝါကျတစ်ခုစီ၌ သုံးပြပါ။
အိတ်၊ ကျောင်း၊ ရပ်ကွက်၊ အကောင်။
၇။ အောက်ပါကြိယာဝိသေသနအသီးသီး၌ လိုအပ်သော စကားလုံးတွင် အောက်မြစ်ထည့်၍
ဝါကျတစ်ခုစီ၌ သုံးပြပါ။
မလုံတလုံ၊ မခိုင်တခိုင်၊ မထင်တထင်၊ မမှောင်တမှောင်။
၈။ အောက်ပါ ပုဒ်အသီးသီးကို အမေးကြိယာဝိသေသနအဖြစ်လည်းကောင်း၊
အမေးကြိယာဝိသေသနအဖြစ်လည်းကောင်း၊ အမေးနာမဝိသေသနအဖြစ်လည်းကောင်း
ဝါကျတစ်ခုစီ၌ သုံးပြပါ။
ဘယ်လောက်၊ မည်မျှ။
၉။ အောက်ပါ ကြိယာအသီးသီးကို နှစ်ကြိမ်ထပ်၍ ကြိယာဝိသေသနအဖြစ် ဝါကျ၌ သုံးပြပါ။
ချောင်း၊ ငုံ့၊ သွား၊ ထိုင်။
၁၀။ အောက်ပါပုဒ်အသီးသီးကို ကြိယာဝိသေသန၊ နာမ်၊ နာမဝိသေသနတစ်ခုခုအဖြစ် ဝါကျ၌
သုံးပြပါ။
အငယ်ဆုံး၊ အနီးဆုံး၊ အလှဆုံး၊ အခါးဆုံး၊ အမြင့်ဆုံး။
၁၁။ အောက်ပါ ကြိယာဝိသေသနအသီးသီးကို ဝါကျတစ်ခုစီ၌ သုံးပြပါ။
ထာဝစဉ်၊ အလွန်၊ ဒယိမ်းဒယိုင်၊ လှိုက်လှဲစွာ၊ ပျူပျူငှာငှာ။
(စ)
၁။ (က) အောက်ပါ ဝိဘတ်အသီးသီးသည် မည်သည့် နာမ်ဝိဘတ် ဖြစ်သနည်း။
က၊ တိုင်တိုင်၊ ဖြင့်၊ မှာ။
(ခ) အောက်ပါ ဝိဘတ်အသီးသီးသည် မည်သည့် ကာလပြကြိယာဝိဘတ် ဖြစ်သနည်း။
သည်၊ ၏၊ ပြီ၊ လိမ့်မည်။
(ဂ) အောက်ပါ ဝိဘတ်အသီးသီးသည် မည်သည့် အမျိုးအစားပြကြိယာဝိဘတ် ဖြစ်သနည်း။
စေ၊ ပါရစေ၊ လော၊ စို့။
၂။ အောက်ပါ နာမ်ဝိဘတ်အသီးသီးကို ဝါကျ၌ ဆီလျော်အောင် ဖြည့်ပါ။ ဖြည့်သော
ဝိဘတ်သည် မည်သည့် နာမ်ဝိဘတ်ဖြစ်ကြောင်းကို ဝိုက်ကွင်း၌ ထည့်သွင်းပြပါ။
တိုင်အောင်၊ သို့၊ တွင်၊ နှင့်။
(က) သစ်ခုတ်သမားတို့သည် သစ်ပင်ကို လွှ _____ ဖြတ်ကြသည်။ ( )
(ခ) ကျောက်မျက်ရတနာတို့ _____ စိန်သည် အမာဆုံး ဖြစ်သည်။ ( )
(ဂ) ရန်ကုန်-မန္တလေးအမြန်ရထားသည် ပဲခူးဘူတာ _____ ခေတ္တရပ်သည်။ ( )
(ဃ) ကျွန်တော်တို့သည် ည (၆) နာရီ၌ အိမ် _____ ပြန်ရောက်ကြသည်။ ( )
(င) ပင်နီအင်္ကျီ _____ လူကြီးသည် စကားပြော အလွန်ကောင်းသည်။ ( )
(စ) မောင်ချစ်ညိုသည် ည (၁၁) နာရီ _____ စာဖတ်လေ့ရှိသည်။ ( )
၃။ အောက်ပါ ဝါကျအသီးသီး၌ တစ်ခါတစ်ရံ မြှုပ်၍ သုံးနိုင်သည့် နာမ်ဝိဘတ်ကို
မျဉ်းသားပြပါ။
(က) လသည် သာသည်။
(ခ) ပထမဆုကို သူကချည်း နှစ်စဉ် ရပါသည်။
(ဂ) ကျွန်မသည် နံနက်တိုင်း ပန်းကို ခူးသည်။
(ဃ) သည်းခံခြင်းသည်သာလျှင် သင့်အတွက် အားကိုးရာ ဖြစ်ပါလိမ့်မည်။
၄။ အသုံးခံဖြစ်ကြောင်း ဖော်ပြလိုသည့်အခါတွင် နှင့် ဝိဘတ်ပါသော အသုံးခံပြပုဒ်ကို ဝါကျ၌
မည်သည့် နေရာတွင် ထားလေ့ရှိသနည်း။ သာဓက ဝါကျ(၂)ခု ပြပါ။
၅။ အောက်ပါ ကြိယာအသီးသီးရှိ ဝိဘတ်ကို အမေးပစ္စည်း လား၊ လဲ၊ တုံး၊ နည်း၊ လို့လဲ
တစ်ခုခုနှင့် တွဲ၍ သုံးပြပါ။ အသွင်ပြောင်းလဲသွားသည့် ကြိယာဝိဘတ်ကို မျဉ်းသားပြပါ။
(က) ပြောသည်။
(ခ) ဆာပြီ။
(ဂ) လာမည်။
(ဃ) ကစားသည်။
(င) ရောက်မည်။
(ဆ)
၁။ (က) အောက်ပါ သမ္ဗန္ဓအသီးသီးသည် ဆက်စပ်ပုံအရ မည်သည့် သမ္ဗန္ဓ ဖြစ်သနည်း။
နှင့်၊ ထို့ပြင်၊ သကဲ့သို့၊ ၍။
(ခ) အောက်ပါ သမ္ဗန္ဓအသီးသီးသည် အနက်အဓိပ္ပာယ်အရ မည်သည့် သမ္ဗန္ဓဖြစ်သနည်း။
သော်လည်း၊ သဖြင့်၊ နှင့်တစ်ပြိုင်နက်၊ သို့မဟုတ်။
၂။ အောက်ပါ ကွက်လပ်အသီးသီး၌ ဆီလျော်သော သမ္ဗန္ဓဖြည့်ပါ။ ဖြည့်သော သမ္ဗန္ဓသည်
မည်သည့် သမ္ဗန္ဓဖြစ်ကြောင်းကို ဝိုက်ကွင်း၌ ဖော်ပြပါ။
(က) အဝါရောင် _____ အပြာရောင်ကို ရောစပ်လျှင် အစိမ်းရောင် ဖြစ်လာသည်။ ( )
(ခ) ကျားသနား _____ နွားချမ်းသာမည်။ ( )
(ဂ) သူသည် ဗီရိုကိုဖွင့် _____ အင်္ကျီကို ( )
(ဃ) လူဆိုးများသည် ရဲများကို မြင်သည် _____ ထွက်ပြေးကြသည်။ ( )
(င) ဘောလုံးပွဲများကို မိုးရာသီရောက် _____ ကြည့်ကြရမည်။ ( )
(စ) ကြောင်တစ်ကောင်သည် ရေအိုးစင်အနီး၌ ဝပ် _____ ြွကက်ကို ချောင်းနေသည်။ ( )
၃။ အောက်ပါ ဝါကျရိုး (၂)ခုစီကို ဆီလျော်အောင် သမ္ဗန္ဓဖြင့် ဆက်ပြပါ။
(က) (၁) မောင်လှ၏ မိဘများသည် ဆင်းရဲကြသည်။
(၂) သူတို့သည် တင်းတိမ်ရောင့်ရဲကြသည်။
(ခ) (၁) မောင်ညိုလှသည် ကူညီတတ်သည်။
(၂) မောင်နီကလည်း ကူညီတတ်ပါသည်။
(ဂ) (၁) မြန်မာနိုင်ငံသည် နယ်ချဲ့တို့၏ လက်အောက်သို့ တစ်ခါက ကျရောက်ခဲ့သည်။
(၂) မြန်မာနိုင်ငံ၏ လူမှုရေး၊ စီးပွားရေး၊ ယဉ်ကျေးမှုနှင့် စာပေတို့သည် မှေးမှိန်ခဲ့ရဖူးသည်။
(ဇ)
၁။ (က) အောက်ပါ ပစ္စည်းအသီးသီးသည် မည်သည့် နာမ်ပစ္စည်း ဖြစ်သနည်း။
ကဲ့သို့၊ ဖို့၊ ယောက်၊ များ၊ ခန့်၊ ဟယ်၊ တကာ၊ တည်းဟူသော၊ ပါ။
(ခ) အောက်ပါ ပစ္စည်းအသီးသီးသည် မည်သည့် ကြိယာပစ္စည်း ဖြစ်သနည်း။
နည်း၊ မ၊ မိ၊ ကုန်၊ နော်။
(ဂ) အောက်ပါ ပစ္စည်းအသီးသီးသည် မည်သည့် ပုဒ်ပြောင်းပစ္စည်း ဖြစ်သနည်း။
မှု၊ မည့်၊ ချည်-ချည်။
၂။ အောက်ပါ ဝါကျအသီးသီးရှိ နာမ်၊ နာမ်စား၊ ကြိယာတစ်ခုခုနှင့် တွဲထားသော
ပစ္စည်းအသီးသီးကို မျဉ်းသားပြပါ။
(က) ဤအခန်း၌ လူ (၅၀) ကျော်လောက်သာ ဆံ့သည်။
(ခ) သူတို့မျှသာမကသေးပေ။
(ဂ) မိဘမေတ္တာသည် မြင်းမိုရ်တောင်မက ကြီးမားလှပါပေတော့သည်။
၃။ အောက်ပါ နာမ်အသီးသီးကို တွဲနိုင်သော မျိုးပြပစ္စည်းနှစ်မျိုးစီနှင့် တွဲပြပါ။
မြား၊ ဓား၊ လူ၊ စားပွဲ၊ ကြိုး။
၄။ အောက်ပါ နာမ်အသီးသီးကို မျိုးပြပစ္စည်းအဖြစ် သုံးပြပါ။
ရွာ၊ အိမ်၊ ကန်၊ မြစ်။
၅။ ကို ဟူသော စကားလုံးကို ကြိယာတူ (၂)ခုကြား၌ ထား၍လည်းကောင်း၊ နာမ်၊
နာမ်စားတို့၏ နောက်တွင် ထား၍လည်းကောင်း ပစ္စည်းအဖြစ် သုံးပြပါ။
၆။ များ သည် နာမ်၊ နာမ်စား၊ ကြိယာအသီးသီး၏ လေးနက်မှုကို ရည်ညွှန်းနိုင်ကြောင်း
သာဓကဝါကျတစ်ခုစီဖြင့် ပြပါ။
၇။ တို့ ပစ္စည်းကို နာမ်စား(၄)ခုနှင့် တွဲ၍ သုံးပြပါ။
၈။ ပုဒ်ပြောင်းပစ္စည်းသည် ကြိယာနှင့် နာမဝိသေသနတို့ကို နာမ်၊ နာမဝိသေသန၊
ကြိယာဝိသေသနအဖြစ် ပြောင်းနိုင်ကြောင်း သာဓကပြပါ။
၉။ ဝါကျ၌ ကြိယာကိန်းညွှန်းပစ္စည်းမြှုပ်၍ သုံးနိုင်ပုံကို သာဓက(၃)ခုပြပါ။
၁၀။ အောက်ပါ ဝါကျအသီးသီး၌ မျဉ်းသားထားသည့် ပစ္စည်းသည် နာမ်ထောက်ပစ္စည်းလော၊
ကြိယာထောက်ပစ္စည်းလော ဖြေပါ။
(က) (၁) သူသည် ဆေးကိုတော့ သောက်ရမှာ ကြောက်သည်။
(၂) ကလေးသည် မုန့်ရမှ အငိုတိတ်တော့သည်။
(ခ) (၁) လူတိုင်းပင် ချမ်းသာလိုကြသည်။
(၂) သူတို့ ပြန်သွားသည်ကို သိပင်မသိလိုက်ပါ။
(ဂ) (၁) သူ့ကိုတောင် မှာလိုက်ပါသေးသည်။
(၂) ကောဖီတွေ အေးတောင်ကုန်ပြီ။

ဝါကျဆိုင်ရာ သိမှတ်ဖွယ်ရာများ

၁၇၉။ မြန်မာသဒ္ဒါ၊ အတွဲ(၁)၊ အခန်း(၂) နှင့် (၃) တို့၌ ကတ္တားတစ်ခုနှင့်
ကြိယာတစ်ခုပါဝင်သော ဝါကျရိုးတို့တွင် သင့်လျော်သော ပုဒ်တို့ကို ဖြည့်စွက်၍
ဝါကျရိုးဖွဲ့နည်းများကို သာဓကများနှင့်တကွ ရှင်းလင်းဖော်ပြခြင်း၊ အတွဲ(၁)၊ အခန်း(၄) ၌
အနက်အဓိပ္ပာယ်အရ ဝါကျ(၅)မျိုးတို့ကို သာဓကများနှင့်တကွ ရှင်းလင်းဖော်ပြခြင်း၊ အတွဲ(၁)၊
အခန်း(၄)နှင့် အတွဲ(၂)၊ အခန်း(၅)တို့၌ ဝါကျရောဖွဲ့နည်းနျင့် ဝါကျကဏ္ဍမျာအကြောင်းကို
သာဓကများနှင်တကွ ရှင်းလင်းဖော်ပြခြင်း ပြုခဲ့ပြီးဖြစ်သည်။ ဤအခန်း၌မူ အောက်ပါ ဝါကျဆိုင်ရာ
သိမှတ်ဖွယ်များကို ဖော်ပြမည်။
(က) ဝါကျရိုး
(ခ) ဝါကျရော
(ဂ) ဝါကျခွဲခြမ်းစိတ်ဖြာခြင်း
(ဃ) စကားအထားအသို

---

# ဝါကျရိုး

ကတ္တားတစ်ခုနှင့် ကြိယာတစ်ခုပါဝင်သော ဝါကျသည် ဝါကျရိုးဖြစ်သည်။

၁၈၁။ ကတ္တားနှင့် ကြိယာအကြား၌ ကံ၊ အချိန်ပြ၊ အကြောင်းပြစသည့် ပုဒ်တို့ကို ဖြည့်စွက်၍
ဝါကျရိုးဖွဲ့နည်းများကို ဖော်ပြခဲ့ပြီး ဖြစ်သည်။ ဤအခန်း၌ အောက်ပါ နည်းများဖြင့်လည်း
ဝါကျရိုးဖွဲ့လေ့ ရှိပုံကို ဖော်ပြမည်။
(က) နာမဝိသေသနနှင့်ကြိယာဝိသေသနထည့်သွင်း၍ ဖွဲ့နည်း
(ခ) ပုဒ်စုထည့်သွင်း၍ဖွဲ့နည်း
(ဂ) ပုဒ်များကို ရှေ့နောက်အစီအစဉ်ပြောင်း၍ဖွဲ့နည်း
(ဃ) ကတ္တားမြှုပ်၍ဖွဲ့နည်း
(င) ကြိယာမြှုပ်၍ဖွဲ့နည်း
(စ) ကတ္တားဝိဘတ်မြှုပ်၍ဖွဲ့နည်း
(ဆ) ကံဝိဘတ်မြှုပ်၍ဖွဲ့နည်း

## နာမဝိသေသနနှင့်ကြိယာဝိသေသနထည့်သွင်း၍ဖွဲ့နည်း

ဝါကျရိုး၌ ကတ္တား၊ ကံ၊
နေရာပြ၊ အချိန်ပြ၊ အကြောင်းပြစသည့် ပုဒ်တို့၏ ရှေ့တွင် နာမဝိသေသနပုဒ်ကို
ထား၍လည်းကောင်း၊ ကြိယာ၏ ရှေ့တွင် ကြိယာဝိသေသနပုဒ်ကို ထား၍လည်းကောင်း
ဖွဲ့နိုင်သည်။
သာဓက။ ။
(က) ကတ္တား+နာမဝိသေသန+နေရာပြ+ကြိယာဝိသေသန+ကြိယာ
လသည် + ကြည်လင်သော+ကောင်းကင်၌+ရွှန်းရွှန်းပပ+သာနေသည်။
(ခ) နာမဝိသေသန+ကတ္တား+နာမဝိသေသန+ကံ+ကြိယာဝိသေသန+ကြိယာ
တာဝန်သိသော+ရွာသားများသည်+ပျက်စီးနေသော+လမ်းကို+အင်တိုက်အားတိုက်+ပြင်ကြသည်။

## ပုဒ်စုထည့်သွင်း၍ဖွဲ့နည်း

ပုဒ်စုကို ကတ္တား၊ နေရာပြ၊ အချိန်ပြ၊ အသုံးခံပြ စသည့်
ပုဒ်စုတစ်ခုခုအဖြစ် ဝါကျရိုး၌ ထည့်သွင်း၍ ဖွဲ့နိုင်သည်။
(က) ကတ္တားပုဒ်စု+နေရာပြပုဒ်+ကြိယာပုဒ်
ဦးဘ၏သားသည် + ရန်ကုန်မြို့၌ + နေသည်။
(ခ) ကတ္တားပုဒ်+ကံပုဒ်+နေရာပြပုဒ်+ကြိယာ
ကျွန်တော်သည်+အချိန်စာရင်းကို+မှတ်ဖို့စာအုပ်တွင်+ကူးယူမှတ်သားထားသည်။
(ဂ) ကတ္တားပုဒ်+အချိန်ပြပုဒ်စု+ကြိယာ
မိန်းကလေးများသည်+လသာသောညတွင်+ထုပ်ဆီးတိုးကြသည်။
(ဃ) ကတ္တား+ကံပုဒ်+အသုံးခံပြပုဒ်စု+ကြိယာ
ရွာသားများသည်+ကျွန်တော်တို့ကို+ကျောက်ပန်းတောင်းကထန်းလျက်ဖြင့်+ဧည့်ခံကြသည်။

## ပုဒ်များကိုရှေ့နောက်အစီအစဉ်ပြောင်း၍ဖွဲ့နည်း

ကတ္တားကိုဝါကျ၏
အစ၌လည်းကောင်း၊ ကြိယာကို ဝါကျ၏အဆုံး၌လည်းကောင်း၊ အကြောင်းပြ၊ ကံ၊ နေရာပြ
စသည့်တို့ကို ကတ္တားနှင့် ကြိယာကြား၌လည်းကောင်း ထား၍ ဝါကျရိုး ဖွဲ့လေ့ရှိသော်လည်း
ကြိယာမှတစ်ပါး ကျန်သော ပုဒ်တို့အနက် အလေးထားလိုသည့် ပုဒ်တစ်ခုခုကို ဝါကျ၏ အစ၌
ထား၍ ဝါကျရိုး ဖွဲ့နိုင်သည်။
သာဓက။ ။
(က) (၁) ကတ္တား+ကံ+အကြောင်းပြ+ကြိယာ
မဟာဇနကသည်+ထီးနန်းကို+လုံ့လကြောင့်+ရသည်။
(၂) အကြောင်းပြ+ကတ္တား+ကံ+ကြိယာ
လုံ့လကြောင့်+မဟာဇနကသည်+ထီးနန်းကို+ရသည်။
(ခ) (၁) ကတ္တား+ကံ+လက်ခံပြ+ကြိယာ
ဆရာဝန်သည်+ဆေးကို+လူနာအား+ပေးသည်။
(၂) ကံ+ကတ္တား+လက်ခံပြ+ကြိယာ
ဆေးကို+ဆရာဝန်သည်+လူနာအား+ပေးသည်။
(ဂ) (၁) ကတ္တား+နေရာပြ+ကြိယာ
သူသည်+ရန်ကုန်၌+နေသည်။
(၂) နေရာပြ+ကတ္တား+ကြိယာ
ရန်ကုန်၌+သူ(သည်)+နေသည်။

## ကတ္တားမြှုပ်၍ဖွဲ့နည်း

အချို့သော ဝါကျရိုးတို့ကို ကတ္တားမြှုပ်၍ ဖွဲ့နိုင်သည်။
သာဓက။ ။
(က) ကတ္တား+ကံ+နေရာပြ+ကြိယာ
( )+အဝတ်ကို+ကန်ပေါင်ပေါ်၌+မလျှော်ရ။
(ခ) ကတ္တား+ကြိယာ
( )+သွားကြစို့။
(ဂ) ကတ္တား+နေရာပြ+ကြိယာ
( )+ဘယ်မှာ+နေသလဲ။

## ကြိယာမြှုပ်၍ဖွဲ့နည်း

(က) ကတ္တားအဖြစ်ထည့်သွင်း၍ ဝါကျရိုးဖွဲ့ရာ၌ ကြိယာမြှုပ်၍ ဖွဲ့နိုင်သည်။ အများအားဖြင့်
ဝါကျနောက်လိုက်ပစ္စည်းကိုထည့်၍ ဖွဲ့လေ့ရှိသည်။
သာဓက။ ။
ကတ္တား
+
ကတ္တား
အဖြည့် +ကြိယာ +
ဝါကျနောက်လိုက်ပစ္စည်း
(၁)
သူကား
+ပညာရှိ +( ) +တည်း။
(၂)
ဦးလှ
က
+
ဆရာဝန် +( ) +ပေါ့။
(ခ) နေရာပြကို ထည့်သွင်း၍ ဝါကျရိုးဖွဲ့ရာ၌ ကြိယာမြှုပ်၍ ဖွဲ့နိုင်သည်။ အများအားဖြင့်
ဝါကျနောက်လိုက်ပစ္စည်းကို ထည့်၍ ဖွဲ့လေ့ရှိသည်။
သာဓက။ ။
ကတ္တား
+နေရာပြ +ကြိယာ +
ဝါကျနောက်လိုက်ပစ္စည်း
(၁)
ကျွနေ်
တာက်
+ရန်ကုန်က+( ) +ပါ။
(၂)
သူက
+
မန္တလေး
က
+( ) +ပေါ့။
(ဂ) အမေးနာမ်စားကို ထည့်သွင်း၍ ဝါကျရိုးဖွဲ့ရာ၌ ကြိယာမြှုပ်၍ ဖွဲ့နိုင်သည်။ အများအားဖြင့်
အမေးပစ္စည်းကို ထည့်၍ ဖွဲ့လေ့ရှိသည်။
သာဓက။ ။
ကတ္တား +
အမေးနာ
မ်စား + ကြိယာ +
အမေးပစ္စ
ည်း
(၁)
သင်ကား + မည်သူ + ( ) + နည်း။
(၂) မင်း + ဘယ်သူ + ( ) + လဲ။
(ဃ) အမေးဝါကျရိုး၌ အဖြေဝါကျရိုးဖွဲ့ရာ၌ လိုရင်းပုဒ်ကို ထည့်ကာ ကြိယာမြှုပ်၍ ဖွဲ့နိုင်သည်။
သာဓက။ ။
(၁) ကတ္တား+ ကြိယာ + အမေးပစ္စည်း
သူ + ( ) + လား။
(၂) ကံ + ကြိယာ +
ဝါကျနောက်လိုက်ပစ္စည်
း
သူ့ကို + ( ) + ပေါ့။
(၃)
အကြောင်းြ
ပ
+ ကြိယာ +
ဝါကျနောက်လိုက်ပစ္စည်
း
မိုးကြောင့်+ ( ) + ပေါ့။

## ကတ္တားဝိဘတ်မြှုပ်၍ဖွဲ့နည်း

ကတ္တားတစ်ခုနှင့် ကြိယာတစ်ခုတို့ဖြင့်သာ
ဝါကျရိုးဖွဲ့သောအခါ၌လည်းကောင်း၊ ကတ္တားကို ကြိယာရှေ့၌ထား၍ ကံ၊ အချိန်ပြ၊ နေရာပြ၊
အသုံးခံပြစသည့် ပုဒ်များ ပါဝင်သော ဝါကျရိုးဖွဲ့သောအခါ၌လည်းကောင်း ကတ္တားဝိဘတ်ကို
မြုပ်လေ့ရှိသည်။ (မြုပ်နိုင်သော ကတ္တားဝိဘတ်များကို ဝိုက်ကွင်းဖြင့် ပြထားသည်။)
သာဓက။ ။
(က) ကတ္တား + တြိယာ
(၁) သူ(သည်) + ပြေးသည်။
(၂) ကျွန်တော်(သည်) + အိပ်မည်။
(ခ) ကံ + ကတ္တား + တြိယာ
(၁) မိဘကို + သူ(သည်) + ကူညီသည်။
(၂) အချိန်ပြ ်+ ကတ္တား ်+ တြိယာ
သောကြာနေ့၌ + ကျွန်တော်တို့ (သည်) + လာကြမည်။

## ကံဝိဘတ်မြှုပ်၍ဖွဲ့နည်း

ကံကို တြိယာရှေ့၌ ကပ်၍ ဝါကျရိုးဖွဲ့သောအခါ၌ ကံဝိဘတ်ကို
တစ်ခါတစ်ရံ မြှုပ်လေ့ရှိသည်။ (မြှုပ်နိုင်သော ကံဝိဘတ်များကို ဝိုက်ကွင်းဖြင့် ပြထားသည်။)
သာဓက။ ။
ကတ္တား + ကံ + တြိယာ
(က) သူသည် + သတင်းစာ(ကို) + ဖတ်နေသည်။
(ခ) ရွာသားများသည် + လမ်း(ကို) + ပြင်ကြသည်။

---

# ဝါကျရော

ဝါကျရိုး(၂)ခု၊ သို့မဟုတ် (၂)ခုထက် ပိုသော ဝါကျရိုးများကို ဝါကျတစ်ခုတည်းဖြစ်စေရန် ဝိဘတ်၊ ပစ္စည်း၊ သမ္ဗန္ဓ တစ်ခုခုနှင့် ဆက်၍ ရေးသော ဝါကျသည် ဝါကျရောဖြစ်သည်။

၁၉၀။ ဝါကျ ရောဖွဲ့နည်းနှင့် ဝါကျကဏ္ဍများအကြောင်းကို ဖော်ပြခဲ့ပြီး ဖြစ်သည်။ ဤအခန်း၌ ëõ
အောက်ပါနည်းများဖြင့်လည်း ဝါကျရောဖွဲ့ လေ့ရှိပုံကို ဖော်ပြမည်။
(က) ကတ္တား၊ ကံ စသည့်ပုဒ်အချို့ကိုမြှုပ်၍ဖွဲ့နည်း
(ခ) ဝါကျရိုး(၂)ခုထက်ပို၍ပါဝင်သောဝါကျရောဖွဲ့နည်း

## ကတ္တား၊ ကံစသည့်ပုဒ်အချို့ ကိုမြှုပ်၍ဖွဲ့နည်း

ဝါကျ၏ ဆိုလိုသည်
အဓိပ္ပာယ်ရောက်အောင် ကတ္တား၊ ကံစသည့် ပုဒ်တို့ကို နေရာတကျ ထားမှသာလျှင် ဝါကျကောင်း
တစ်ခု ဖြစ်နိုင်သည်။ သို့ဖြစ်၍ ဝါကျတစ်ခုကို ဖွဲ့ရာတွင် ဝါကျ၌ လိုအပ်သော ပုဒ်တို့ကို
ပြည့်ပြည့်စုံစုံ ဖော်ပြရသည်။ တစ်ခါတရံ၌မူ ဝါကျ၏ ဆိုလိုသည့် အဓိပ္ပာယ် မပျက်ပါက ကတ္တား၊
ကံစသည့် ပုဒ်အချို့ကို မြှုပ်၍ ဖွဲ့လေ့ ရှိသည်။
၁၉၂။ ဝါကျ၏ ဆိုလိုသည့် အဓိပ္ပာယ် မပျက်ပါက ကတ္တား၊ ကံစသည့် ပုဒ်အချို့ကို
မြှုပ်၍လည်း ဝါကျရောဖွဲ့နိုင်သည်။ ဤသို့ ဖွဲ့ရာ၌ အောက်ပါအချက်အလက်များနှင့်
ပြည့်စုံမှသာ ယင်းပုဒ်တို့ကို ဝါကျရော၌ မြှုပ်ရသည်။
(က) ဝါကျရောတစ်ခု၌ အမှီခံဝါကျကဏ္ဍ၏ ကတ္တားနှင့် အမှီဝါကျကဏ္ဍ၏ ကတ္တားတို့
တူနေညီလျှင် ဝါကျကဏ္ဍတစ်ခုခု၌
ကတ္တားကို မြှုပ်နိုင်သည်။
သာဓက။ ။
အမှီဝါကျကဏ္ဍ အမှီခံဝါကျကဏ္ဍ
(၁) (လှေထိုးသားတို့သည်) လှေထိုးသားတို့သည် ပျော်ရွှင်စွာ လှေကို ကမ်း၌ ဆိုက်ကာ
ချက်ပြုတ်စားကြသည်။
(၂) ဒေါ်ကြည်ခင်သည် ဧည့် (သူသည်) အုန်းထမင်းချက်နေသည်။ သည်များကို ကျွေးရန်
သာဓက (၁)၌ အမှီခံဝါကျကဏ္ဍနှင့် အမှီဝါကျကဏ္ဍတို့၏ ကတ္တားသည် အတူတူပင် ဖြစ်သည်။
သို့ဖြစ်၍ လှေထိုးသားတို့သည် ဟူသော ကတ္တားကို အမှီခံဝါကျကဏ္ဍ၌ဖြစ်စေ၊
အမှီဝါကျကဏ္ဍ၌ဖြစ်စေ မြှုပ်နိုင်သည်။
သာဓက (၂)၌ အမှီခံဝါကျကဏ္ဍ၏ ကတ္တား သူသည် သည်အမှီဝါကျကဏ္ဍ၏ ကတ္တား
ဒေါ်ကြည်ခင်သည် နှင့် အတူတူပင်ဖြစ်သည်။ သို့ဖြစ်၍ သူသည် ဟုူသော ကတ္တားကို
အမှီခံဝါကျကဏ္ဍ၌မြှုပ်နိုင်သည်။ အကယ်၍ အမှီဝါကျကဏ္ဍ၏ ကတ္တား ဒေါ်ကြည်ခင်သည်ကို
မြှုပ်လိုပါက အမှီခံဝါကျကဏ္ဍ၏ ကတ္တား၌ ပါရှိသော သူဟူသော နာမ်စားကို ဒေါ်ကြည်ခင်
ဟူသော တစ်ဦးဆိုင်နာမ်အဖြစ်သို့ ပြောင်း ရသည်။
(ခ) ဝါကျရောတစ်ခု၌ အမှီဝါကျကဏ္ဍ၏ ကံသည် အမှီခံဝါကျကဏ္ဍ၏ ကတ္တား ဖြစ်လာပါက
ယင်းကတ္တားကို အမှီခံဝါကျကဏ္ဍ၌ မြှုပ်နိုင်သည်။ အကယ်၍ ယင်းက္တားကို မူလအတိုင်း
အမှီခံဝါကျကဏ္ဍ၌ ထားလိုပါက အမှီဝါကျကဏ္ဍ၏ ကံကို မြှုပ်နိုင်သည်။
သာဓက။ ။
အမှီဝါကျကဏ္ဍ အမှီခံဝါကျကဏ္ဍ
(၁) ဆရာဝန်က လူနာကို (လူနာသည်) (၃)ရက်အတွင်း ဂရုတစိုက် ကုသဖြင့် ကျန်းမာလာသည်။
(၂) ကျွန်တော်က သူ့ကို (သူသည်) စိတ်မဆိုးပေ။ ကြိမ်း မောင်း ပြောဆို သော်လည်း
သာဓက (၁)၌ လူနာကို ဟူသော ပုဒ်သည် အမှီဝါကျကဏ္ဍ၏ ကံ ဖြစ်သည်။ ယင်းပုဒ်သည်
အမှီခံဝါကျကဏ္ဍ၌မူ ကတ္တား ဖြစ်လာသည်။ သို့ဖြစ်၍ အမှီခံဝါကျကဏ္ဍ၌ လူနာသည် ဟူသော
ကတ္တားကို မြှုပ်နိုင်သည်။ အကယ်၍ အမှီခံဝါကျကဏ္ဍ၏ ကတ္တားကို မူလအတိုင်း ထားလိုပါက
လူနာကို ဟူသော ကံကို အမှီဝါကျကဏ္ဍ၌ မြှုပ်နိုင်သည်။
သာဓက (၂) ၌ သူ့ကိုဟူသောပုဒ်သည် အမှီဝါကျကဏ္ဍ၏ ကံ ဖြစ်သည်။ ယင်းပုဒ်သည်
အမှီခံဝါကျကဏ္ဍ၌မူ ကတ္တားဖြစ်လာသည်။ သို့ဖြစ်၍ အမှီခံဝါကျကဏ္ဍ၏ သူသည်ဟူသော
ကတ္တားကို မြှုပ်နိုင်သည်။ အကယ်၍ အမှီခံဝါကျကဏ္ဍ၏ ကတ္တားကိုမူလအတိုင်း ထားလိုပါက
သူ့ကို ဟူသော ကံကို အမှီဝါကျကဏ္ဍ၌ မြှုပ်နိုင်သည်။
(ဂ) ဝါကျရောတစ်ခုတွင် အမှီဝါကျကဏ္ဍ၌ ကတ္တား၊ ကံ၊ ထွက်ခွာရာပြ၊ ရှေးရှုရာပြ၊ အသုံးခံပြ
စသည့် ပုဒ်တို့ ပါဝင်ပါက ဝါကျ၏ ဆိုလိုသည့် အဓိပ္ပာယ် မပျက်လျှင် အမှီခံဝါကျကဏ္ဍ၌
ယင်းပုဒ်တို့ကို မြှုပ်၍ ဖွဲ့နိုင်သည်။
သာဓက။ ။
(၁) (ကက) ကျောင်းသားများသည် နွေရာသီ၌ ချောင်းထဲက ငါးများကို ဖမ်းကြသည်။
(ခ ခ) ကျောင်းသားများသည် နွေရာသီ၌ ချောင်းထဲက ငါးများကို မြစ်ထဲသို့ လွှတ်ကြသည်။
အထက်ပါ ဝါကျရိုး (၂) ခုကို အောက်ပါအတိုင်း ဝါကျရော ဖွဲ့နိုင်သည်။
အမှီဝါကျကဏ္ဍ အမှီခံဝါကျကဏ္ဍ
ကျောင်းသားများသည်နွေရာသီ၌
ချောင်းထဲက ငါးများကိုဖမ်း၍ မြစ်ထဲသို့ လွှတ်ကြသည်။
အမှီခံဝါကျကဏ္ဍ၌ ကျောင်းသားများသည် (ကတ္တား)၊ နွေရာသီ၌ ( အချိန်ပြ)၊ ချောင်းထဲက
(နေရပြ)၊ ငါးများကို (ကံ) ဟူသော ပုဒ်တို့ကို မြှုပ်နိုင်သည်။
(၂) (ကက) သူသည် ရန်ကုန်မှ ပဲခူးသို့ ကားဖြင့် နံနက်က သွားသည်။
(ခ ခ) သူသည် ပဲခူးမှ ရန်ကုန်သို့ ကားဖြင့် ညနေ၌ ပြန်လာသည်။
အထက်ပါ ဝါကျရိုး (၂)ခုတို့ကို အောက်ပါအတိုင်း ဝါကျရောဖွဲ့နိုင်သည်။
အမှီဝါကျကဏ္ဍ အမှီခံဝါကျကဏ္ဍ
သူသည် ရန်ကုန်မှ ပဲခူးသို့ ကားဖြင့်
နံနက်က သွား၍ ညနေ၌ ပြန်လာသည်။
အမှီခံဝါကျကဏ္ဍ၌ သူသည် (ကတ္တား)၊ ပဲခူးမှ (ထွက်ခွာရာပြ)၊ ရန်ကုန်သို့ (ရှေးရှုရာပြ)၊
ကားဖြင့် (အသုံးခံပြ) ဟူသော ပုဒ်တို့ကို မြှုပ်နိုင်သည်။

## ဝါကျရိုး (၂) ခုထက်ပို၍ ပါဝင်သော ဝါကျရောဖွဲ့နည်း

ဝါကျရိုး (၂) ခုကို ဝိဘတ်၊
ပစ္စည်း၊ သမ္ဗန္ဓတစ်ခုခုဖြင့် ဆက်၍ ဝါကျရောဖွဲ့နည်းများကို မြန်မာသဒ္ဒါ၊ အတွဲ (၁)၊ အခန်း(၄)နှင့်
မြန်မာသဒ္ဒါ၊ အတွဲ (၂)၊ အခန်း (၅)တို့၌ ဖော်ပြခဲ့ပြီးဖြစ်သည်။ ဤ၌ ဝါကျရိုး (၃) ခု၊ (၄)ခု၊ (၅)ခု
စသည်တို့ကို ဝိဘတ်၊ ပစ္စည်း၊ သမ္ဗန္ဓ တစ်ခုခုနှင့် ဆက်၍ ဝါကျရော ဖွဲ့နည်းကို ဖော်ပြမည်။ ဤသို့
ဝါကျရိုး (၂) ခုထက်ပို၍ ပါဝင်သော ဝါကျရောတစ်ခုကို ဖွဲ့ရာ၌ အထက်တွင် ဖော်ပြခဲ့သကဲ့သို့
အချို့ပုဒ်တို့ကို မြှုပ်သင့်သည့်နေရာ၌ မြှုပ်ရသည်။
သာဓက။ ။
(က) (၁) ဖခင်က မြန်မာ့သူရဲကောင်းများအကြောင်းကို ပြောပြသည်။
(၂) မြန်မာ့သူရဲကောင်းများ အကြောင်းကို ကျွန်တော်က သူငယ်ချင်းများကို ပြန်ပြောပြသည်။
(၃) သူငယ်ချင်းများက အလွန် သဘောကျကြပါသည်။
သာဓက (က) ကို အောက်ပါအတိုင်း ဝါကျရော ဖွဲ့နိုင်သည်။
- ဖခင်က မြန်မာ့သူရဲကောင်းများအကြောင်းကို ပြောပြ၍ ကျွန်တော်က သူငယ်ချင်းများကို
ပြန်ပြောပြရာ သူငယ်ချင်းများက အလွန် သဘောကျကြပါသည်။
(ခ) (၁) ကျောင်းမှ မောင်မောင် ပြန်လာသည်။
(၂) သူ့ကို ကျွန်တော် တွေ့သည်။
(၃) သူ့ကို ကျွန်တော် လှမ်းခေါ်လိုက်သည်။
သာဓက (ခ) ကို အောက်ပါအတိုင်း ဝါကျရော ဖွဲ့နိုင်သည်။
- ကျောင်းမှ မောင်မောင် ပြန်လာသည်ကို ကျွန်တော်တွေ့သောအခါလှမ်းခေါ်လိုက်သည်။
(ဂ) (၁) မောင်အေးချမ်းသည် အိမ်သို့ပြန်ရောက်ပြီ။
(၂) သူသည် နာရီဝက်ခန့် နားသည်။
(၃) သူ ရေချိုးသည်။
သာဓက (ဂ) ကို အောက်ပါအတိုင်း ဝါကျရော ဖွဲ့နိုင်သည်။
- မောင်အေးချမ်းသည် အိမ်သို့ပြန်ရောက်လျှင် နာရီဝက်ခန့် နားကာ ရေချိုးသည်။
(ဃ) (၁) တောတောင်ပတ်ဝန်းကျင် သာယာလှသည်။
(၂) နွေဦးရာသီ၌ လေရူးကလေးများ ဝန်းဝှေ့တိုက်ခတ်လာသည်။
(၃) ရွက်ဟောင်းများ ြွေကသည်။
(၄) ရွက်သစ်၊ ရွက်ညွှန့်၊ ပုရစ်ဖူးကလေးများ အစီအရီ ထွက်ပေါ်လာကြသည်။
သာဓက (ဂ) ကို အောက်ပါအတိုင်း ဝါကျရော ဖွဲ့နိုင်သည်။
- တာတောင်ပတ်ဝန်းကျင် သာယာလှသော နွေဦးရာသီ၌ လေရူးကလေးများ
ဝန်းဝှေ့တိုက်ခတ်လာသည်နှင့် တစ်ပြိုင်နက် ရွက်ဟောင်းများ ြွေကကာ ရွက်သစ်၊ ရွက်ညွှန့်၊
ပုရစ်ဖူးကလေးများ အစီအရီ ထွက်ပေါ်လာကြသည်။
(င) (၁) ဘောလုံးသည် မောင်ချစ်ညို၏ ရှေ့သို့ ကျလာသည်။
(၂) မောင်ချစ်ညိုသည် ဘောလုံးကို ဂိုးပေါက်ဆီသို့ တစ်ရှိန်ထိုး သယ်သွားသည်။
(၃) မောင်ချစ်ညိုသည် ဂိုးဧရိယာအတွင်းသို့ ရောက်သည်။
(၄) သူသည် ဘောလုံးကို ဂိုးပေါက်ထဲသို့ တစ်အားကုန် ကန်သွင်းလိုက်သည်။
(၅) ဘောလုံးသည် ဂိုးပေါက်ထဲသို့ တည့်တည့်မတ်မတ် ဝင်သွားသည်။
သာဓက (ဂ) ကို အောက်ပါအတိုင်း ဝါကျရော ဖွဲ့နိုင်သည်။
- ဘောလုံးသည် မောင်ချစ်ညို၏ ရှေ့သို့ ကျလာသည်နှင့်တစ်ပြိုင်နက် သူသည်
ဘောလုံးကို ဂိုးပေါက်ဆီသို့ တစ်ရှိန်ထိုး သယ်သွားကာ ဂိုးဧရိယာအတွင်းသို့ ရောက်လျှင်
ဂိုးပေါက်ထဲသို့ တစ်အားကုန် ကန်သွင်းလိုက်ရာ တည့်တည့်မတ်မတ် ဝင်သွားသည်။

---

# ဝါကျခွဲခြမ်းစိတ်ဖြာခြင်း

ဝါကျတစ်ခုကို ဝါကျအမျိုးအစား၊ ဝါကျအတွင်းရှိ ပုဒ်နှင့် ပုဒ်စု အမျိုးအစားတို့ကို ခွဲခြားပြခြင်းသည် ဝါကျခွဲခြမ်းစိတ်ဖြာခြင်း ဖြစ်သည်။

## ဝါကျအမျိုးအစား

ပုဒ်နှင့် ပုဒ်စုအမျိုးအစားတို့ကို သိရှိမှသာ
ဝါကျကိုလည်းကောင်း၊ ပုဒ်နှင့် ပုဒ်စုတို့ကိုလည်းကောင်း ခွဲခြားဖော်ပြနိုင်မည် ဖြစ်သည်။ သို့ဖြစ်၍
ဤ၌ ယင်းတို့ကို အကျဉ်းမျှ ပြန်လည် ဖော်ပြမည်။
၁၉၆။ ။ ဝါကျအမျိုးအစား။ ။ အနက်အဓိပ္ပာယ်အရ ဝါကျ(၅)မျိုး ရှိသည်။ ယင်းဝါကျ (၅)
မျိုးတို့မှာ -
(က) ထုတ်ဖော်ဝါကျ
(ခ) မေးခွန်းဝါကျ
(ဂ) ငြင်းပယ်ဝါကျ
(ဃ) တိုက်တွန်းဝါကျ
(င) ဆန္ဒဝါကျ တို့ဖြစ်ကြသည်။
၁၉၇။ ဖွဲ့စည်းတည်ဆောက်ပုံအရ ဝါကျ(၂) မျိုး ရှိသည်။ ယင်းဝါကျ (၂)မျိုးတို့မှာ-
(က) ဝါကျရိုး
(ခ) ဝါကျရော တို့ဖြစ်ကြသည်။
၁၉၈။ ဝါကျရောတွင် အမှီခံဝါကျကဏ္ဍနှင့် အမှီဝါကျကဏ္ဍဟူ၍ ဝါကျကဏ္ဍ (၂) မျိုး ရှိသည်။

## ပုဒ်အမျိုးအစား

ပုဒ် (၄)မျိုး ရှိသည်။ ယင်းပုဒ် (၄) မျိုးတို့မှာ -
(က) ပုဒ်ရိုး
(ခ) ပေါင်းစပ်ပုဒ်
(ဂ) ပစ္စည်းရောပုဒ်
(ဃ) ဝိဘတ်သွယ်ပုဒ် တို့ဖြစ်ကြသည်။
၂၀ဝ။ ။ ပစ္စည်းရောပုဒ်တွင် နာမဝိသေသနပုဒ်၊ ကြိယာဝိသေသနပုဒ်တို့ ပါဝင်ကြသည်။
၂၀၁။ ။ ဝိဘတ်သွယ်ပုဒ်တွင် အောက်ပါပုဒ် (၁၇)မျိုး ပါဝင်သည်။
(က) ကတ္တားပုဒ်
(ခ) ကံပုဒ်
(ဂ) ထွက်ခွာရာပြပုဒ်
(ဃ) ရှေးရှုရာပြပုဒ်
(င) ဆိုက်ရောက်ရာပြပုဒ်
(စ) အသုံးခံပြပုဒ်
(ဆ) အကြောင်းပြပုဒ်
(ဇ) လက်ခံပြပုဒ်
(ဈ) နေရာပြပုဒ်
(ည) အချိန်ပြပုဒ်
(ဋ) ပိုင်ဆိုင်ခြင်းပြပုဒ်
(ဌ) လိုက်လျောပြပုဒ်
(ဍ) ယှဉ်တွဲပြပုဒ်
(ဎ) ခွဲထုတ်ရာပြပုဒ်
(ဏ)ရည်စူးချက်ပြပုဒ်
(တ) နေရာဆက်တိုက်ပြပုဒ်
(ထ) အချိန်ဆက်တိုက်ပြပုဒ်
၂၀၂။ ပုဒ်စုအမျိုးအစား။ ။ ပုဒ်စု (၃) မျိုး ရှိသည်။ ယင်းပုဒ်စု (၃) မျိုးတို့မှာ -
(က) ဝိဘတ်ဆက်ပုဒ်စု
(ခ) ပစ္စည်းဆက်ပုဒ်စု
(ဂ) သမ္ဗန္ဓဆက်ပုဒ်စု တို့ဖြစ်ကြသည်။
၂၀၃။ ပုဒ်စုအသီးသီး၏ နောက်တွင်ဆက်သော ဝိဘက်ကို လိုက်၍ ပုဒ်စုတစ်ခုကို ကတ္တားပုဒ်စု၊
ကံပုဒ်စု၊ နေရာပြပုဒ်စု၊ အချိန်ပြပုဒ်စု စသည်ဖြင့် ခေါ်သည်။
၂၀၄။ ဝါကျကို အောက်ပါ အစီအစဉ်အတိုင်း ခွဲခြမ်းစိတ်ဖြာရသည်။
(က) အနက်အဓိပ္ပာယ်အရ ဝါကျအမျိုးအစား၊
(ခ) ဖွဲ့စည်းတည်ဆောက်ပုံအရ ဝါကျအမျိုးအစား၊
(ဂ) ဝါကျရိုးဖြစ်ပါက ပုဒ်အမျိုးအစား၊ ပုဒ်စုအမျိုးအစား၊
(ဃ) ဝါကျရောဖြစ်ပါက ဝါကျကဏ္ဍအမျိုးအစား၊
(င) အမှီခံဝါကျကဏ္ဍ၌ ပုဒ်အမျိုးအစား၊ ပုဒ်စုအမျိုးအစား၊
(စ) အမှီဝါကျကဏ္ဍ၌ ပုဒ်အမျိုးအစား၊ ပုဒ်စုအမျိုးအစား၊
၂၀၅။ ဝါကျခွဲခြမ်းစိတ်ဖြာပုံကို အောက်ပါ သာဓကများ၌ လေ့လာနိုင်သည်။
သာဓက။ ။
(က) သူသည် နံနက်စာကို သူငယ်ချင်းများနှင့်အတူ ကျောင်း၌ စားသည်။
-သူသည် နံနက်စာကို သူငယ်ချင်းများနှင့်အတူ ကျောင်း၌စားသည်။ -ထုတ်ဖော်ဝါကျ
-ဝါကျရိုး
-သူသည် -ကတ္တားပုဒ်
-နံနက်စာကို -ကံပုဒ်
-သူငယ်ချင်းများနှင့်အတူ -ယှဉ်တွဲပြပုဒ်
-ကျောင်း၌ -နေရာပြပုဒ်
-စားသည် -ကြိယာပုဒ်
(ခ) သင် ဘယ်က ပြန်လာသနည်း။
-သင် ဘယ်က ပြန်လာသနည်း -မေးခွန်းဝါကျ
-ဝါကျရိုး
-သင် -ကတ္တားပုဒ်
-ဘယ်က -ထွက်ခွာရာပြပုဒ်
-ပြန်လာသနည်း -ကြိယာပုဒ်
(ဂ) စာအုပ်ကို ကျွန်တော် မငှားနိုင်ပါ။
-စာအုပ်ကိုကျွန်တော် မငှားနိုင်ပါ။ -ငြင်းပယ်ဝါကျ
-ဝါကျရိုး
-ကျွန်တော် -ကတ္တားပုဒ်
-စာအုပ်ကို -ကံပုဒ်
-မငှားနိုင်ပါ -ကြိယာပုဒ်
(ဃ) သင်တို့သည် မြန်မာ့သတ္တိကို ပြကြလော့။
- သင်တို့သည် မြန်မာ့သတ္တိကို ပြကြလော့ - တိုက်တွန်းဝါကျ
- ဝါကျရိုး
- သင်တို့သည် - ကတ္တားပုဒ်
- မြန်မာ့သတ္တိကို - ကံပုဒ်စု
- ပြကြလော့ - ကြိယာပုဒ်
(င) သတ္တဝါအားလုံး ကျန်းမာကြပါစေ။
- သတ္တဝါအားလုံး ကျန်းမာကြပါစေ ဆန္ဒဝါကျ
- ဝါကျရိုး
- သတ္တဝါအားလုံး - ကတ္တားပုဒ်
- ကျန်းမာကြပါစေ - ကြိယာပုဒ်
(စ) သူ ရေကူးနေသည်ကို ကျွန်တော်မြင်သည်။
- သူ ရေကူးနေသည်ကို ကျွန်တော်မြင်သည်။ - ထုတ်ဖော်ဝါကျ
- ဝါကျရော
- ကျွန်တော်မြင်သည်။ - အမှီခံဝါကျကဏ္ဍ
- ကျွန်တော် - ကတ္တားပုဒ်
- မြင်သည် - ကြိယာပုဒ်
- သူ ရေကူးနေသည် (ကို) - အမှီခံဝါကျကဏ္ဍ
- သူ - ကတ္တားပုဒ်
- ရေကူးနေသည် - ကြိယာပုဒ်
(ဆ) သူ ပေးသော လက်ဆောင်ကို ကျွန်မ အမြတ်တနိုး သိမ်းထားသည်။
သူ ပေးသော လက်ဆောင်ကို ကျွန်မ အမြတ်တနိုး သိမ်းထားသည်။ -ထုတ်ဖော်ဝါကျ
-ဝါကျရော
-လက်ဆောင်ကိုကျွန်မ အမြတ်တနိုး သိမ်းထားသည် - အမှီခံဝါကျကဏ္ဍ
-လက်ဆောင်ကို -ကံပုဒ်
-ကျွန်မ -ကတ္တားပုဒ်
-အမြတ်တနိုး - ကြိယာဝိသေသန
-သိမ်းထားသည် - ကြိယာပုဒ်
- သူ ပေး(သော) - အမှီဝါကျကဏ္ဍ
- သူ - ကတ္တားပုဒ်
-ပေး - ကြိယာပုဒ်
(ဇ) တိုင်းရင်းသားအားလုံး စည်းလုံးညီညွတ်မှ တိုင်းပြည် တိုးတက်မည်။
-တိုင်းရင်းသားအားလုံး စည်းလုံးညီညွတ်မှ တိုင်းပြည် တိုးတက်မည် - ထုတ်ဖော်ဝါကျ
-ဝါကျရော
-တိုင်းပြည်တိုးတက်မည်။ -အမှီခံဝါကျကဏ္ဍ
-တိုင်းပြည် -ကတ္တားပုဒ်
-တိုးတက်မည် - ကြိယာပုဒ်
-တိုင်းရင်းသားအားလုံး စည်းလုံးညီညွတ်(မှ) -အမှီခံဝါကျကဏ္ဍ
-တိုင်းရင်းစားအားလုံး -ကတ္တားပုဒ်
-စည်းလုံးညီညွတ် - ကြိယာပုဒ်

---

# စကားအထားအသို

ဝါကျဖွဲ့ရာ၌ ပုဒ်အသီးသီးကို နေထားတကျ စီစဉ်ဖွဲ့စည်းရသည်။
ဝါကျတွင် ရှိသော ပုဒ်တို့သည် နေထားတကျ မရှိပါက ဆိုလိုသည့် အဓိပ္ပာယ်သို့ မရောက်ရုံမျှမက
လွဲမှားသွားတတ်သည်။ သို့ဖြစ်၍ ဝါကျဖွဲ့ရာ၌ ပုဒ်တို့ကို နေထားတကျ ထားသိုရန် လိုသည်။

ဝါကျဖွဲ့ရာ၌ အောက်ပါ အချက်အလက်များကို သတိပြုရမည်။
(က) ကတ္တားအထားအသို
(ခ) နာမဝိသေသနအထားအသို
(ဂ) တြိယာဝိသေသနအထားအသို

## ကတ္တားအထားအသို

(က) ကတ္တားကို ဝါကျ၏ အစဉ်ဖြစ်စေ၊ တြိယာ၏ရှေ့၌ ကပ်လျက်ဖြစ်စေထားလေ့ရှိသည်။
သာဓက။ ။ (၁) မောင်ညိုလှသည် သတင်းစာကို ဖတ်သည်။
(၂) သတင်းစာကို မောင်ညိုလှ ဖတ်သည်။
(ခ) ကတ္တားသည် အခြားပုဒ်များကြောင့် တြိယာနှင့် ကွာလှမ်းသောအခါ ဆိုလိုသည့်
အဓိပ္ပာယ်သို့ မရောက်ဘဲ လွဲမှားသွားတတ်သည်။ ယင်းသို့သော ဝါကျမျိုးတွင် ကတ္တားကို
ကြိယာနှင့် နီးကပ်စွာ ထားရသည်။
(၁) (ကက) ဆရာကြီးက တစ်နှစ်ပတ်လုံး မှန်မှန် ကြိုးစားသောကြောင့် စာမေးပွဲကို
ဂုဏ်ထူးဖြင့် အောင်မြင်သည့်
မောင်မောင် ကိုချီးကျူးသည်။
(ခခ) တစ်နှစ်ပတ်လုံး မှန်မှန် ကြိုးစားသောကြောင့် စာမေးပွဲကို ဂုဏ်ထူးဖြင့်
အောင်မြင်သည့် မောင်မောင်ကို
ဆရာကြီးကချီးကျူးသည်။
' ကြိုးစား၍ ဂုဏ်ထူးဖြင့်အောင်မြင်သော မောင်မောင်ကို ဆရာကြီးက ချီးကျူးသည်'
ဟူသောအဓိပ္ပာယ် ဖြင့်ဝါကျဖွဲ့ရာ၌ သာဓကဝါကျ (၁) (ကက)တွင် ဖော်ပြထားသကဲ့သို့
ဆရာကြီးကဟူသော ကတ္တားကို၄င်းနှင့် တိုက်ရိုက်ဆက်စပ်ရမည့် ချီးကျူးသည် ဟူသော
ကြိယာအနီး၌ မထားခြင်းကြောင့် ကတ္တားသည် ၄င်းနှင့် နီးကပ်သည့် ကြိုးစားဟူသော တြိယာနှင့်
ဆက်စပ်မိသည်။ ထို့ကြောင့် ကြိုးစား၍ ဂုဏ်ထူးဖြင့် အောင်မြင်သူမှာ မောင်မောင်
ဖြစ်ကြောင်း အဓိပ္ပာယ်သက်ရောက်ရမည့်အစား ဆရာကြီးဖြစ်သည်ဟု လွဲမှားစွာ အဓိပ္ပာယ်
သက်ရောက်သွားသည်။ သို့ဖြစ်၍ ဆိုလိုသည့်အဓိပ္ပာယ် သက်ရောက်စေရန် သာဓကဝါကျ(၁) (ခခ)
တွင် ဖော်ပြထားသကဲ့သို့ ကတ္တားကို ၄င်းနှင့် တိုက်ရိုက် ဆက်စပ်ရမည့် တြိယာနှင့် နီးကပ်စွာ
ထားရသည်။
(၂) (ကက) ဘကြီးက ဘောလုံးကန်၍ ခြေထောက်နာနေသဖြင့် ကျောင်းမသွားနိုင်သော
မြေးငယ်ကို ဆေးလိမ်းပေးသည်။
(ခခ) ဘောလုံးကန်၍ ခြေထောက်နာနေဖြင့် ကျောင်းမသွားနိုင်သော မြေးငယ်ကို ဘကြီးက
ဆေးလိမ်းပေးသည်။
'ဘောလုံးကန်၍ ခြေထောက်နာနေသဖြင့် မြေးငယ်ကို ဘကြီးက ဆေးလိမ်းပေးသည်' ဟူသော
အဓိပ္ပာယ်ဖြင့် ဝါကျဖွဲ့ရာ၌ သာဓကဝါကျ (၂) (ကက)တွင် ဖော်ပြထားသကဲ့သို့ ဘကြီးက ဟူသော
ကတ္တားကို ၄င်းနှင့် တိုက်ရိုက်ဆက်စပ်ရမည့် ဆေးလိမ်းပေးသည် ဟူသော တြိယာအနီး၌
မထားခြင်းကြောင့် ကတ္တားသည့်၄င်းနှင့်နီးကပ်သည့် ဘောလုံးကန် ဟူသော တြိယာနှင့်
ဆက်စပ်မိသည်။ ထို့ကြောင့် ဘောလုံးကန်၍ ခြေထောက်နာသူမှာ မြေးငယ်ဖြစ်ကြောင်း အဓိပ္ပာယ်
သက်ရောက်မည့်အစား ဘကြီးဖြစ်သည်ဟု လွဲမှားစွာ အဓိပ္ပာယ် သက်ရောက်သွားသည်။ သို့ဖြစ်၍
ဆိုလိုသည့် အဓိပ္ပာယ် သက်ရောက်စေရန် သာဓကဝါကျ (၂) (ခခ)တွင်
ဖော်ပြထားသကဲ့သို့ကတ္တားကို ၄င်းနှင့် တိုက်ရိုက် ဆက်စပ်ရမည့် တြိယာနှင့်
နီးကပ်စွာထားရသည်။
(၃) (ကက) ဆရာဝန်ကြီးက ဆေးကို မှန်မှန် မသောက်သည့်အတွက် လူနာများ ဆေးကို မှန်မှန်
သောက်ကြရန် သတိပေးသည်။
(ခခ) ဆေးကို မှန်မှန် မသောက်သည့်အတွက် လူနာများ ဆေးကို မှန်မှန် သောက်ကြရန်
ဆရာဝန်ကြီးက သတိပေးသည်။
'ဆေး မှန်မှန် မသောက်သည့် လူနာများကို ဆရာဝန်ကြီးက ဆေးမှန်မှန်
သောက်ရန်သတိပေးသည်' ဟူသော အဓိပ္ပာယ်ဖြင့် ဝါကျဖွဲ့ရာ၌ သာဓကဝါကျ (၃)(ကက)
တွင် ဖော်ပြထားသကဲ့သို့ ဆရာဝန်ကြီးက ဟူသော ကတ္တားကို ၄င်းနှင့် တိုက်ရိုက်
ဆက်စပ်ရမည့်သတိပေးသည်ဟူသော တြိယာအနီး၌ မထားခြင်းကြောင့် ကတ္တားသည်
၄င်းနှင့်နီးကပ်သည့် မသောက် ဟူသော တြိယာနှင့် ဆက်စပ်မိသည်။ ထို့ကြောင့် ဆေးကို မှန်မှန်
မသောက် သူမှာ လူနာများ ဖြစ်ကြောင်း အဓိပ္ပာယ်သက်ရောက်မည့်အစား ဆရာဝန်ကြီး
ဖြစ်သည်ဟု လွဲမှားစွာ အဓိပ္ပာယ် သက်ရောက်သွားသည်။ သို့ဖြစ်၍ ဆိုလိုသည့်အဓိပ္ပာယ်
သက်ရောက်စေရန် သာဓကဝါကျ (၃)(ခခ)တွင် ဖော်ပြထားသကဲ့သို့ ကတ္တားကို ၄င်းနှင့် တိုက်ရိုက်
ဆက်စပ်ရမည့် တြိယာနှင့် နိီးကပ်စွာ ထားရသည်။

## နာမဝိသေသနအထားအသို

(က) သောပစ္စည်းပါသည့် နာမဝိသေသနကို အထူးပြုခံရမည့် နာမ်၏ ရှေ့တွင် ကပ်ထားရသည်။
သာဓက။ ။ (၁) ဆရာသည် လိမ်မာသော တပည့်ကို ချစ်သည်။
(၂) သူသည် လတ်ဆတ်သော အသီးအနှံကို နှစ်သက်သည်။
(ခ) သော၊ သည့် ပစ္စည်းပါသော နာမဝိသေသန၊ နာမဝိသေသနအဖြစ်သုံးသည့် က
ဝိဘတ်ပါသော နေရာပြပုဒ်၊ အစဉ်ပြသင်္ချာနာမဝိသေသနတို့ကို အထူးပြုခံ နာမ်၏
ရှေ့တွင် ကပ်၍ထားရသည်။
သာဓက။ ။
(၁) (ကက) ပေ (၂၀)ရှည်သော ကလေးများ ရေကူးရန် ကန်တစ်ခုကို အမြန် တူးနေသည်။
(ခခ) ကလေးများ ရေကူးရန် ပေ (၂၀)ရှည်သော ကန်တစ်ခုကို အမြန် တူးနေသည်။
'ကလေးများ ရေးကူးရန်အတွက် ပေ(၂၀)ရှည်သော ကန်တစ်ခု တူးနေသည်' ဟူသော
အဓိပ္ပာယ်ဖြင့် ဝါကျဖွဲ့ရာ၌ သာဓက ဝါကျ(၁)(ကက)တွင် ဖော်ပြထားသကဲ့သို့ ပေ(၂၀)ရှည်သော
ဟူသော နာမဝိသေသနကို ၎င်းနှင့် တိုက်ရိုက် ဆက်စပ်အထူးပြုရမည့် ကန် ဟူသော နာမ်၏ရှေ့၌
ကပ်မထားဘဲ ကလေးဟူသော အခြားနာမ်တစ်ခု၏
ရှေ့၌ ကပ်ထားခြင်းကြောင့် ပေ(၂၀)ရှည်သည့် ကန်ဟု အဓိပ္ပာယ်သက်ရောက်ရမည့်အစား
ပေ(၂၀)ရှည်သည့်ကလေးဟူ၍ လွဲမှားစွာ အဓိပ္ပာယ်သက်ရောက်စေရန် သာဓက ဝါကျ(၁)(ခခ)တွင်
ဖော်ပြထားသကဲ့သို့ နာမဝိသေသနကို ၎င်းနှင့် တိုက်ရိုက် ဆက်စပ်ရမည့် နာမ်နှင့် နီးကပ်စွာ
ထားရသည်။
(၂) (ကက) ကျွန်တော်သည် ကြောင်အိမ်ထဲက အစ်ကိုကြီးအား ငါးကြော်တစ်ကောင်ကို
ပေးလိုက်ပါသည်။
(ခခ) ကျွန်တော်သည် အစ်ကိုကြီးအား ကြောင်အိမ်ထဲက ငါးကြော်တစ်ကောင်ကို
ပေးလိုက်ပါသည်။
'ကြောင်အိမ်ထဲတွင် ရှိသော ငါးကြော်တစ်ကောင်ကို အစ်ကိုကြီးအား ပေးလိုက်ပါသည်'
ဟူသော အဓိပ္ပာယ်ဖြင့် ဝါကျဖွဲ့ရာ၌ သာဓက ဝါကျ(၂)(ကက)တွင် ဖော်ပြထားသကဲ့သို့
ကြောင်အိမ်ထဲက ဟူသော နာမဝိသေသနအဖြစ် သုံးသည့် နေရာပြပုဒ်ကို ၎င်းနှင့် တိုက်ရိုက်
ဆက်စပ်အထူးပြုရမည့် ငါးကြော် ဟူသော နာမ်၏ရှေ့၌ ကပ်မထားဘဲ အစ်ကိုကြီး ဟူသော
နာမ်၏ရှေ့၌ ကပ်ထားခြင်းကြောင့် ကြောင်အိမ်ထဲတွင် ရှိသည့် ငါးကြော်ဟု
အဓိပ္ပာယ်သက်ရောက်ရမည့်အစား ကြောင်အိမ်ထဲတွင် ရှိသည့် အစ်ကိုကြီးဟူ၍ လွဲမှားစွာ
အဓိပ္ပာယ်သက်ရောက်စေရန် သာဓက ဝါကျ(၂)(ခခ)တွင် ဖော်ပြထားသကဲ့သို့ နာမဝိသေသနကို
၎င်းနှင့် တိုက်ရိုက် ဆက်စပ်ရမည့် နာမ်နှင့် နီးကပ်စွာ ထားရသည်။
(၃) (ကက) ငါးကြိမ်မြောက် မသန်မစွမ်းသူများ၏ အားကစားပြိုင်ပွဲကို ယနေ့ကျင်းပသည်။
(ခခ) မသန်မစွမ်းသူများ၏ ငါးကြိမ်မြောက် အားကစားပြိုင်ပွဲကို ယနေ့ကျင်းပသည်။
'မသန်မစွမ်းသူများ၏ ငါးကြိမ်မြောက် အားကစားပြိုင်ပွဲကို ကျင်းပသည်' ဟူသော
အဓိပ္ပာယ်ဖြင့် ဝါကျဖွဲ့ရာ၌
သာဓကဝါကျ (၃)(ကက)တွင် ဖော်ပြထားသကဲ့သို့ ငါးကြိမ်မြောက် ဟူသော နာမဝိသေသနကို
၎င်းနှင့် တိုက်ရိုက် ဆက်စပ်အထူးပြုရမည့် အားကစားပြိုင်ပွဲဟူသော နာမ်၏ ရှေ့၌ ကပ်မထားဘဲ
မသန်မစွမ်းသူဟူသော အခြားပုဒ်တစ်ခု၏ ရှေ့၌ ကပ်ထားခြင်းကြောင့် ငါးကြိမ်မြောက်
အားကစားပြိုင်ပွဲဟု အဓိပ္ပာယ်သက်ရောက်ရမည့်အစား ငါးကြိမ်မြောက် မသန်မစွမ်းသူများဟူ၍
လွဲမှားစွာ အဓိပ္ပာယ်သက်ရောက်သွားသည်။ သို့ဖြစ်၍ ဆိုလိုသည့် အဓိပ္ပာယ်သက်ရောက်စေရန်
သာဓကဝါကျ(၃)(ခခ)တွင် ဖော်ပြထားသကဲ့သို့ နာမဝိသေသနကို ၎င်းနှင့် တိုက်ရိုက်
ဆက်စပ်ရမည့် နာမ်နှင့် နီးကပ်စွာ ထားရသည်။

## ကြိယာဝိသေသနအထားအသို

(က) ကြိယာဝိသေသနကို ကြိယာ၏ ရှေ့တွင် ထားလေ့ရှိသည်။
သာဓက။ ။ (၁) သူသည် ဈေးမှ အမြန် ပြန်လာသည်။
(၂) သူသည် စက်ဘီးကို လျင်မြန်စွာ စီးသည်။
(ခ) ကြိယာဝိသေသနအဖြစ်သုံးသော က ဝိဘတ်ပါသည့် အချိန်ပြပုဒ်နှင့် နေရာပြပုဒ်၊ တွင်
ဝိဘတ်ပါသည့် နေရာပြပုဒ်၊ နှင့် ဝိဘတ်ပါသည့် အသုံးခံပြပုဒ်၊ စွာ ပစ္စည်းပါသည့်
ကြိယာဝိသေသနပုဒ်တို့ကို ကြိယာ၏ ရှေ့တွင် ကပ်၍ထားရသည်။
သာဓက။ ။
(၁) (ကက) မလှသည် မနေ့က ပေါင်မုန့်ကို စားသည်။
(ခခ) မလှသည် ပေါင်မုန့်ကို မနေ့က စားသည်။
'မလှသည် ပေါင်မုန့်ကို ယနေ့စားခြင်းမဟုတ်ဘဲ မနေ့က စားခြင်းဖြစ်သည်' ဟူသော
အဓိပ္ပာယ်ဖြင့် ဝါကျဖွဲ့ရာ၌ သာဓကဝါကျ(၁)(ကက)တွင် ဖော်ပြထားသကဲ့သို့ မနေ့က ဟူသော
အချိန်ပြပုဒ်ကို ၎င်းနှင့် တိုက်ရိုက်ဆက်စပ်ရမည့် စားသည် ဟူသော ကြိယာ၏ရှေ့၌ကပ်မထားဘဲ
ပေါင်မုန့်ကို ဟူသော အခြားပုဒ်တစ်ခု၏ ရှေ့၌ ကပ်ထားခြင်းကြောင့် မလှသည် ပေါင်မုန့်ကို
မနေ့က
စားသည်ဟု အဓိပ္ပာယ်သက်ရောက်ရမည့်အစား မလှသည် မနေ့က ကျန်သော ပေါင်မုန့်ကို
စားသည်ဟူ၍ လွဲမှားစွာ အဓိပ္ပာယ် သက်ရောက်သွားသည်။ သို့ဖြစ်၍ ဆိုလိုသည့်
အဓိပ္ပာယ်သက်ရောက်စေရန် သာဓကဝါကျ(၁)(ခခ)တွင် ဖော်ပြထားသကဲ့သို့ ကြိယာဝိသေသနကို
၎င်းနှင့် တိုက်ရိုက်ဆက်စပ်ရမည့် ကြိယာနှင့် နီးကပ်စွာ ထားရသည်။
(၂) (ကက) လှေပေါ်က ကြာပန်းကို ခူးသည်။
(ခခ) ကြာပန်းကို လှေပေါ်က ခူးသည်။
'ကန်ထဲ၌ ပေါက်နေသော ကြာပန်းကို လှေပေါ်က လှမ်း၍ ခူးသည်' ဟူသော အဓိပ္ပာယ်ဖြင့်
ဝါကျဖွဲ့ရာ၌ သာဓကဝါကျ (၂) (ကက)တွင် ဖော်ပြထားသကဲ့သို့ လှေပေါ်က ဟူသော
နေရာပြပုဒ်ကို ၎င်းနှင့် တိုက်ရိုက်ဆက်စပ်ရမည့် ခူးသည် ဟူသော ကြိယာ၏ရှေ့၌ ကပ်မထားဘဲ
ကြာပန်းကို ဟူသော အခြားပုဒ်တစ်ခု၏ရှေ့၌ ကပ်ထားခြင်းကြောင့် ကန်ထဲ၌ ပေါက်နေသော
ကြာပန်းကို ခူးသည်ဟု အဓိပ္ပာယ်သက်ရောက်ရမည့်အစား လှေပေါ်၌ ပေါက်နေသော ကြာပန်းကို
ခူးသည်ဟူ၍ လွဲမှားစွာ အဓိပ္ပာယ်သက်ရောက်သွားသည်။ သို့ဖြစ်၍ ကြိယာဝိသေသနကို ၎င်းနှင့်
တိုက်ရိုက် ဆက်စပ်ရမည့် ကြိယာနှင့် နီးကပ်စွာ ထားရသည်။
(၃) (ကက) စာသင်ခန်းတွင် လိမ်မပြောရန် တပည့်များကို ဆရာက ဆုံးမသည်။
(ခခ) လိမ်ပြောရန် တပည့်များကို ဆရာက စာသင်ခန်းတွင် ဆုံးမသည်။
'လိမ်ပြောရန် တပည့်များကို ဆရာက စာသင်ခန်းတွင် ဆုံးမသည်' ဟူသော အဓိပ္ပာယ်ဖြင့်
ဝါကျဖွဲ့ရာ၌ သာဓက ဝါကျ(၃)(ကက)တွင် ဖော်ပြထားသကဲ့သို့ စာသင်ခန်းတွင် ဟူသော
နေရာပြပုဒ်ကို ၎င်းနှင့် တိုက်ရိုက်ဆက်စပ်ရမည့် ဆုံးမသည် ဟူသော ကြိယာ၏ရှေ့၌ ကပ်မထားဘဲ
လိမ်မပြောရန် ဟူသော အခြားပုဒ်တစ်ခု၏ရှေ့၌ ကပ်ထားခြင်းကြောင့် လိမ်မပြောရန် စာသင်ခန်း
တွင် ဆရာက ဆုံးမသည်ဟု အဓိပ္ပာယ်သက်ရောက်ရမည့်အစား အခြားနေရာတွင်
လိမ်ပြောနိုင်သည်၊ စာသင်ခန်းတွင်သာ လိမ်မပြောရန် ဆုံးမသည်ဟူ၍ လွဲမှားစွာ
အဓိပ္ပာယ်သက်ရောက်သွားသည်။ သို့ဖြစ်၍ ကြိယာဝိသေသနကို ၎င်းနှင့် တိုက်ရိုက် ဆက်စပ်ရမည့်
ကြိယာနှင့် နီးကပ်စွာ ထားရသည်။
(၄) (ကက) မောင်ဘက တုတ်နှင့် မောင်လှကို ရိုက်သည်။
(ခခ) မောင်ဘက မောင်လှကို တုတ်နှင့် ရိုက်သည်။
'မောင်ဘက သူ၏ တုတ်နှင့် မောင်လှကို ရိုက်သည်' ဟူသော အဓိပ္ပာယ်ဖြင့် ဝါကျဖွဲ့ရာ၌
သာဓကဝါကျ (၄) (ကက)တွင် ဖော်ပြထားသကဲ့သို့ တုတ်နှင့် ဟူသော အသုံးခံပြပုဒ်ကို ၎င်းနှင့်
တိုက်ရိုက်ဆက်စပ်ရမည့် ရိုက်သည် ဟူသော ကြိယာ၏ရှေ့၌ ကပ်မထားဘဲ မောင်လှကို ဟူသော
အခြားပုဒ်တစ်ခု၏ရှေ့၌ ကပ်ထားခြင်းကြောင့် မောင်ဘက မောင်လှကို တုတ်ဖြင့် ရိုက်သည်ဟု
အဓိပ္ပာယ်သက်ရောက်ရမည့်အစား တုတ်ကိုင်ထားသော မောင်လှကို မောင်ဘက ရိုက်သည်ဟူ၍
လွဲမှားစွာ အဓိပ္ပာယ်သက်ရောက်သွားသည်။ သို့ဖြစ်၍ ဆိုလိုသည့် အဓိပ္ပာယ်သက်ရောက်စေရန်
သာဓကဝါကျ (၄)(ခခ)တွင် ဖော်ပြထားသကဲ့သို့ ကြိယာဝိသေသနကို ၎င်းနှင့် တိုက်ရိုက်
ဆက်စပ်ရမည့် ကြိယာနှင့် နီးကပ်စွာ ထားရသည်။
(၅) (ကက) သူသည် လျင်မြန်စွာ ထမင်းစား၍ ကျောင်းသို့ သွားသည်။
(ခခ) သူသည် ထမင်းစား၍ ကျောင်းသို့ လျင်မြန်စွာ သွားသည်။
'သူသည် ထမင်းစားပြီးမှ ကျောင်းသို့ လျင်မြန်စွာ သွားသည်။' ဟူသော အဓိပ္ပာယ်ဖြင့်
ဝါကျဖွဲ့ရာ၌ သာဓကဝါကျ (၅) (ကက)တွင် ဖော်ပြထားသကဲ့သို့ လျင်မြန်စွာ ဟူသော
ကြိယာဝိသေသနကို ၎င်းနှင့် တိုက်ရိုက်ဆက်စပ်ရမည့် သွားသည် ဟူသော ကြိယာ၏ ရှေ့၌
ကပ်မထားဘဲ ထမင်းစား၍ ဟူသော အခြားပုဒ်တစ်ခု၏ ရှေ့၌ ကပ်ထားခြင်းကြောင့် သူသည်
ထမင်းစားပြီးမှ ကျောင်းသို့ လျင်မြန်စွာ
သွားသည်ဟု အဓိပ္ပာယ်သက်ရောက်ရမည့်အစား သူသည် ထမင်းကို လျင်မြန်စွာစားပြီးမှ
ကျောင်းသို့ သွားသည် ဟူ၍ လွဲမှားစွာ အဓိပ္ပာယ်သက်ရောက်သွားသည်။ သို့ဖြစ်၍ ဆိုလိုသည့်
အဓိပ္ပာယ်သက်ရောက်စေရန် သာဓကဝါကျ (၅)(ခခ)တွင် ဖော်ပြထားသကဲ့သို့ ကြိယာဝိသေသနကို
၎င်းနှင့် တိုက်ရိုက် ဆက်စပ်ရမည့် ကြိယာနှင့် နီးကပ်စွာ ထားရသည်။ အကယ်၍ 'သူသည်
ထမင်းကို ရှေးဦးစွာ လျင်လျင်မြန်မြန် စားပြီးမှ ကျောင်းသို့ သွားသည်' ဟူသော အဓိပ္ပာယ်ဖြင့်
ဝါကျဖွဲ့လိုပါက သာဓကဝါကျ (၅)(ကက)၏ ပုဒ်အနေအထားသည် မှန်သည်။

> လေ့ကျင့်ခန်း

(က)
၁။ အောက်ပါ နာမဝိသေသနနှင့် ကြိယာဝိသေသနအသီးသီးကို ဝါကျရိုးတစ်ခုစီ၌ သုံးပြပါ။
အေးမြသော၊ ပျော်ရွှင်စွာ၊ တဖြည်းဖြည်း၊ မြင့်မားသော၊ တရင်းတနှီး။
၂။ အောက်ပါ ပုဒ်စုအသီးသီးကို ဝါကျရိုးတစ်ခုစီ၌ သုံးပြပါ။ မည်သည့်ပုဒ်စုအဖြစ်
သုံးသည်ကိုလည်း ဖော်ပြပါ။
ကျွန်တော်အစ်ကို၊ သာယာသောညနေခင်း၊ မြန်မာ့ကျွန်းသစ်၊ ရေးဖို့ခဲတံ။
၃။ အောက်ပါဝါကျအသီးသီးရှိ ပုဒ်တို့အနက် မိမိအလေးထားလိုသည့် ပုဒ်ကို ဝါကျ၏ အစ၌
ထားပြပါ။
(က) ပုသိမ်သင်္ဘောသည် ရန်ကုန်ဆိပ်ကမ်းသို့ နံနက် (၅)နာရီခန့်၌ ဆိုက်ကပ်သည်။
(ခ) မောင်နီသည် ကျောင်းသို့ စက်ဘီးဖြင့် သွားသည်။
(ဂ) လူတို့သည် စာဝတ်နေရေးအတွက် အလုပ်ကို ကြိုးကြိုးပမ်းပမ်း ဆောင်ရွက်ကြသည်။
(ဃ) မိဘတိုင်းသည် သားသမီးကို လိမ္မာရန် နေ့စဉ် ဆုံးမသည်။
(င) ဝေလငါးသည် ရေသတ္တဝါတို့တွင် အကြီးဆုံးဖြစ်သည်။
၄။ ကတ္တားမြှုပ်၍ ဝါကျရိုးဖွဲ့ပုံကို သာဓကပြပါ။
၅။ ကြိယာမြှုပ်၍ ဝါကျရိုးဖွဲ့ပုံကို သာဓကပြပါ။
၆။ ကတ္တားဝိဘတ် မြှုပ်၍ ဝါကျရိုးဖွဲ့ပုံကို သာဓကပြပါ။
၇။ ကံဝိဘတ် မြှုပ်၍ ဝါကျရိုးဖွဲ့ပုံကို သာဓကပြပါ။
(ခ)
၁။ အောက်ပါ ဝါကျရောများမှ မြှုပ်ထားသည့် ကတ္တားပုဒ်နှင့် ကံပုဒ်တို့ကို ဖော်ပြပါ။
(က) လူတို့သည် ချီးမွမ်းမှုကို နှစ်သက်သော်လည်း ကဲ့ရဲ့မှုကို စက်ဆုပ်ကြသည်။
(ခ) တောင်သူလယ်သမားတို့သည် ယခင်ကထက် စနစ်တကျ စိုက်ပျိုးလာကြသဖြင့်
ကောက်ပဲသီးနှံများသည် အထွက်တိုးလာသည်။
(ဂ) ပြည်သူတို့သည် လမ်း၏ တစ်ဖက်တစ်ချက်တွင် ရပ်ကာ အောင်ပွဲရစစ်သည်များကို
ဝမ်းပန်းတသာ ကြိုဆိုနေကြသည်။
(ဃ) ဦးလေးသည် ကွင်းထဲက ကောက်ရိုးများကို လှည်းပေါ်သို့ တင်၍ ရွာသို့ ပြန်လာသည်။
(င) သူ အကြိမ်ကြိမ် သွေးသဖြင့် ဓားသည် အလွန် ထက်လာသည်။
(စ) သူငယ်ချင်းများက မကြာခဏ စတတ်သော်လည်း ကျွန်တော်က စိတ်မဆိုးမိပါ။
၂။ အောက်ပါ ဝါကျရောအသီးသီးရှိ အမှီခံဝါကျကဏ္ဍ၌ မည်သည့် ပုဒ်တို့ကို မြှုပ်နိုင်သနည်း။
(က) ငှက်တို့သည် နေ့အခါ၌ အသိုက်မှ အစာရှိသော အရပ်သို့ အစာရှာထွက်ကြ၍ ငှက်တို့သည်
ညနေ၌ အစာရှိသော အရပ်မှ အသိုက်သို့ ပြန်လာကြသည်။
(ခ) ဗေဒါပင်များသည် မြစ်ထဲမှ ချောင်းအတွင်းသို့ ဒီရေနှင့်အတူ မျောပါလာ၍
ဗေဒါပင်များသည် ဒီရေနှင့်အတူ ချောင်းအတွင်းမှ မြစ်ထဲသို့ မျောပါသွားကြသည်။
(ဂ) မလှသည် တောင်းထဲက သရက်သီးများကို ထုတ်၍ မလှသည် တောင်းထဲက
သရက်သီးများကို စက္ကူအိတ်ထဲသို့ ထည့်သည်။
၃။ အောက်ပါ ဝါကျရိုးတစ်ခုစီတွင် မြှုပ်သင့်သည့် ပုဒ်တို့ကို မြှုပ်၍ ဝါကျရောတစ်ခု ဖြစ်အောင်
ဖွဲ့ပြပါ။
(က) - ရေခိုးရေငွေ့တို့သည် အပူရှိန်ကြောင့် အထက်သို့ တက်ကြသည်။
- ရေခိုးရေငွေ့တို့သည် အအေးဓာတ်နှင့် ထိတွေ့ကြသည်။
- ရေခိုးရေငွေ့တို့သည် တိမ်များ ဖြစ်လာသည်။
(ခ) - မိုးဥတု ကုန်ဆုံးပြီ။
- ဦးကြီးသည် ဆောင်းရာသီ သီးနှံပင်များကို စတင် စိုက်ပျိုးသည်။
- ဦးကြီးသည် မြက်ပင်ချုံပင်များကို ခုတ်ထွင်ရှင်းလင်းသည်။
- ဦးကြီးသည် မြေကို ပြုပြင်သည်။
(ဂ) - ဖခင် ရုံးမှ ပြန်လာသည်။
- ဖခင်ကို သားသမီးများက တွေ့ကြသည်။
- သားသမီးများသည် ဖခင်ဆီသို့ ပြေးသွားကြသည်။
- သားသမီးများသည် ဖခင်၏ လွယ်အိတ်နှင့် စာအုပ်များကို သယ်ကြသည်။
- သားသမီးများသည် ဖခင်နှင့်အတူ အိမ်ထဲသို့ ပျော်ရွှင်စွာ ဝင်လာကြသည်။
(ဂ)
၁။ အောက်ပါ ဝါကျရိုးအသီးသီးကို ဝါကျခွဲခြမ်းစိတ်ဖြာနည်းအရ ခွဲခြမ်းစိတ်ဖြာပြပါ။
(က) သူတော်စင်တို့သည် တိတ်ဆိတ်အေးချမ်းသော အရပ်ကို နှစ်သက်ကြကုန်၏။
(ခ) ဦးလှသည် ကိစ္စတစ်ခုကြောင့် ရန်ကုန်မှ မန္တလေးသို့ အမြန်ရထားဖြင့် ယမန်နေ့က
ရုတ်တရက် သွားသည်။
(ဂ) သူတို့သည် ဘောလုံးကွင်းထိအောင် လမ်းလျှောက်ကြသည်။
(ဃ) ရွာသားများလည် လယ်ကွင်းမှ ချောင်းတိုင်အောင် ရေနုတ်မြောင်း တူးကြသည်။
(င) တောင်တက်သမားများသည် အေးမြသော နံနက်ခင်း၌ မြင့်မားသော တောင်ထိပ်သို့
ပျော်ရွှင်စွာ တက်ကြသည်။
၂။ အောက်ပါ ဝါကျရောတို့ကို ဝါကျခွဲခြမ်းစိတ်ဖြာနည်းအရ ခွဲခြမ်းစိတ်ဖြာပြပါ။
(က) သူသည် ရန်ကုန်မှ ပဲခူးသို့ ကားဖြင့် နံနက်က သွား၍ ည၌ ပြန်လာသည်။
(ခ) တောတောင်ပတ်ဝန်းကျင် သာယာလှသော နွေဦးရာသီ၌ လေရူးကလေးများ ဝန်းဝှေ့
တိုက်ခတ်လာသည်နှင့်တစ်ပြိုင်နက်
ရွက်ဟောင်းများ ြွေကကာ ရွက်သစ်၊ ရွတ်ညွှန့်၊ ပုရစ်ဖူးကလေးများ အစီအရီ
ထွက်ပေါ်လာကြသည်။
(ဂ) ဘောလုံးသည် မောင်ချစ်ညို၏ ရှေ့သို့ ကျလာသည်နှင့်တစ်ပြိုင်နက် သူသည် ဘောလုံးကို
ဂိုးပေါက်ဆီသို့ တစ်ရှိန်ထိုး သယ်သွားကာ ဂိုးဧရိယာအတွင်းသို့ ရောက်လျှင် ဂိုးပေါက်ထဲသို့
တစ်အားကုန် ကန်သွင်းလိုက်ရာ တည့်တည့်မတ်မတ် ဝင်သွားသည်။
(ဃ)
၁။ ဝါကျ၌ ကတ္တားကို မည်သည့် နေရာတို့၌ ထားလေ့ရှိသနည်း။
၂။ ဝါကျ၌ ကတ္တားသည် တြိယာနှင့် ကွာလှမ်းသောအခါ မည်သို့ ဖြစ်လာနိုင်သနည်း။
၃။ အောက်ပါ ဝါကျအသီးသီးရှိ ကတ္တားကို အထားအသို အစီအစဉ် သင့်အောင်ပြင်ဖွဲ့ပါ။
(က) ဖိုးသာအောင်က တွေ့ရာကို ချိုဖြင့် လိုက်လံခတ်ကာ ရွာသားများကို
အနှောင့်အယှက်ပေးနေသော ကျွဲရိုင်းကို ဖမ်းဆီးလိုက်သည်။
(ခ) ဆရာဝန်ကြီးများက ဆေးလိပ်ကို အလွန်အကျွံ သောက်၍ အဆုတ်ရောဂါဖြစ်ကြသဖြင့်
ဆေးလိပ်ကို မသောက်ကြရန် ထားမြစ်ကြ သည်။
(ဂ) ဒိုင်လူကြီးက ကြမ်းတမ်းစွာ ကစားသည့်အပြင် ပြိုင်ဘက်ကစားသမားများကို
ဆဲဆိုရန်စတတ်သော ဘောလုံးသမားဖိုးတုတ်ကို ပြင်းထန်စွာ သတိပေးလိုက်သည်။
၄။ အောက်ပါ ဝါကျအသီးသီးရှိ နာမဝိသေသနပုဒ်ကို အထားအသို အစီအစဉ်သင့်အောင်
ပြင်ဖွဲ့ပါ။
(က) ပေ(၃၀ဝ၀)မြင့်သော ပန်းသီးပင်များ စိုက်ပျိုးရန် တောင်တန်းတစ်ခုကို သက်ဆိုင်ရာက
ရှာဖွေနေသည်။
(ခ) ကျွန်တော်သည် မော်လမြိုင် ဆရာ့ကို ဒူးရင်းသီးဖြင့် ကန်တော့သည်။
(ဂ) (၁၀)ကြိမ်မြောက် ရပ်ကွက်လူငယ်များစာကြည့်တိုက်၏ စာပေဟောပြောပွဲကို ယခုနှစ်တွင်
ကျင်းပမည်။
အောက်ပါ ဝါကျအသီးသီးရှိ ကြိယာဝိသေသနပုဒ်ကို အထားအသို အစီအစဉ်သင့်အောင် ပြင်ဖွဲ့ပါ။
(က) မလှသည် မမြအား ယမန်နှစ်က သဇင်ပန်းများကို လက်ဆောင်အဖြစ် ပေးသည်။
(ခ) ကျွန်တော်သည် သစ်ပင်ပေါ်က လယ်ကွင်းများကို လှမ်းမြင်ရသည်။
(ဂ) အိမ်တွင် မြန်မာ့ယဉ်ကျေးမှုကို အစဉ် ထိန်းသိမ်းရမည်ဟု မိဘနှစ်ပါးက သင်ကြားသည်။
(ဃ) မမသည် အပ်ချည်နှင့် ခရေပွင့်များကို သီသည်။
(င) ဘင်ခရာအဖွဲ့က တေးသီးချင်းများကို အောင်မြင်စွာ သီဆိုတီးမှုတ်၍ အခမ်းအနားကို
ရုပ်သိမ်းလိုက်သည်။

---

# စကားလုံးအညွှန်း

တြိ = တြိယာ န = နာမ် ဝိ = ဝိဘတ်
တြိဝိ =
တြိယာဝိသေသန နဝ = နာမ်စား သမ်= သမ္ဗန္ခ
စည်း = ပစ္စည်း နဝိ = နာမဝိသေသန
စာမျက်နှာ စာမျက်နှာ
က
က (ကတ္တားဝိ) ၄၅။ ကန့်သတ်ချက်ပြသမ္ဗန္ခ၄၉။
က
(ကန့်သတ်ချက်ပြသမ်
)
၄၉။ ကန့်သတ်မဲ့ပြသမ္ဗန္ခ ၄၉။
က (ထွက်ခွာရာပြဝိ) ၄၅။ ကိန်း ၂၉။
က (နေရာပြဝိ) ၄၆။ ကိန်းညွှန်းပစ္စည်း
(တြိစည်း) ၅၁။
က (အချိန်ပြဝိ) ၄၆။ ကိန်းညွှန်းပစ္စည်း
(နစည်း) ၅၁။
ကရိုဏ်း ၁၂၊၁၃၊
၁၅။
ကုန် (ကိန်းညွှန်းစည်း)၅၁။
ကာ
(တစ်ခုပြီးတစ်ခုပြသမ်
)
၄၉။
ကျစီ
(သင်္ချာလေးနက်စည်း) ၅၁။
ကာ
(တစ်ပြိုင်နက်ပြသမ်) ၄၉။ ကျုပ် (ပြောသူနစ) ၃၂။
ကာရန်လိုက်တြိယာဝိ
သေသန
၄၂။ ကြ (ကိန်းညွှန်းစည်း) ၅၁။
ကာလပြတြိယာဝိဘ
တ် ၄၆။ ကြကုန်
(ကိန်းညွှန်းစည်း) ၅၁။
ကဲ့သို့ (ဥပမာစည်း) ၅၁။ တြိယာ ၄၀။
ကံပုဒ် ၇၆။ တြိယာထောက်ပစ္စည်း ၅၁။
ကံပုဒ်စု ၇၇။ တြိယာနာမ် ၂၉။
ကံဝိဘတ် ၄၅။ တြိယာပစ္စည်း ၅၁။
ကို (ကံဝိ) ၄၅။ တြိယာဝိဘတ် ၄၆။
ကတ္တားပုဒ် ၇၆။ တြိယာဝိသေသန ၄၂။
ကတ္တားပုဒ်စု ၇၇။ တြိယာဝိသေသနပုဒ် ၇၆။
ကတ္တားဝိဘတ် ၄၅။
တြိယာဝိသေသနပုဒြေ်
ပာင်းပစ္စည်း ၅၁။
ကတ္တားအထားအသို ၈၀။
တြိယာဝိသေသန
အထားအသို ၈၀၊၈၄။
စာမျက်နှာ စာမျက်နှာ
ကြောင့် (အကြောင်းပြဝိ) ၄၆။ စ
ကြိမ် (သင်္ချာလေးနက်စည်း) ၅၁။ စကားသံဖြစ်အင်္ဂါ ၁၂။
ကွယ်(ဝါကျနောက်လိုက်စည်း) ၅၁။ စကားအထားအသို ၈၀။
ကျွ်တော် (ပြောသူနစ) ၃၂။ စရာ (နပုဒ်ပြောင်းစည်း) ၅၁။
ကျွန်ုပ် (ပြောသူနစ) ၃၂။ စေ (အမိန့်ချဝိ) ၄၆။
ကျွန်မ ( ပြောသူနစ) ၃၂။ စေကာမူ (ဆန့်ကျင်ပြသမ်) ၄၉။
ခ စေခိုင်းဝိဘတ် ၄၆။
ခရာထောင့် (လေးထောင့်အက္ခရာ) ၃။ စို့ (ညှိနှိုင်းဝိ) ၄၆။
ခရာဝန်း ( အက္ခရာအဝိုင်း) ၃-၅ စဉ်းငယ်ထိရွတ်ပယတ် ၁၆။
ခဲ့ (ကြိထောက်စည်း) ၅၁။ စဉ်းငယ်ထိရွတ်ဗျည်း ၁၇။၁၈
ခင်ဗျာ (အာလုပ်စည်း) ၅၁။ စိတ္တဇနာမ် ၂၈။
ခင်ဗျား ( ကြားနာသူနစ) ၃၂။ စွာ (ကြိဝိပုဒ်ပြောင်းစည်း) ၅၁။
ခန့် ( သင်္ချာလေးနက်စည်း) ၅၁။ ဆ
ချက် ( နပုဒ်ပြောင်းစည်း) ၅၁။ ဆိုက်ရောက်ရာပြပုဒ် ၇၆။
ချည်-ချည် (ကြိဝိပုဒ်ပြောင်းစည်း) ၅၁။ ဆိုက်ရောက်ရာပြဝိဘတ် ၄၆။
ခြင်း (နပုဒ်ပြောင်းစည်း) ၅၁။ ဆန္ဒညွှန်ဝိဘတ် ၄၆။
ခွဲထုတ်ရာပြပုဒ် ၇၆။ ဆန္ဒဝါကျ ၇၅။
ခွဲထုတ်ရာပြဝိဘတ် ၄၆။ ဆန့်ကျင်ပြသမ္ဗန္ဓ ၄၉။
ဂ ည
ဂုဏ်ရည်ပြကြိယာ ၄၀။
ဂုဏ်ရည်ပြနာမဝိသေသန ၃၅။ ညည်း ( ကြားနာသူနစ) ၃၂။
ဂုဏ်ရည်ပြနာမ် ၃၀။ ညှိနှိုင်းဝိဘတ် ၄၆။
ဃ ဌ
ဃောသ ၁၉၊၂၀ ဌာန် ၁၂၊၁၃၊၁၅။ င တ
ငါ (ပြောသူနစ) ၃၂။
ငြင်းပယ်ဝါကျ ၇၅။ တကာ (ဝိစ္ဆာပစ္စည်း) ၅၁။
ငှာ (ရည်စူးချက်ပြဝိ) ၄၆။ တ-တ (ကြိဝိပုဒ်ပြောင်းစည်း) ၅၁။
စာမျက်နှာ စာမျက်နှာ
တော့ (နထောက်ပစ္စည်း ) ၅၁။ ထို့ကြောင့် (အဓိပ္ပာယ်ဆက်သမ်) ၄၉။
တို့ (ကိန်းညွှန်းပစ္စည်း) ၅၁။ ထို့ပြင် (အဓိပ္ပာယ်ဆက်သမ်) ၄၉။
တိုက်တွန်းဝါကျ ၇၅။ ထက် (နှိုင်းယှဉ်ပြသမ်) ၄၉။
တိုင်တိုင် ( နေရာဆက်တိုက်ပြ) ၄၆။ ထုတ်ဖော်ဝါကျ ၇၅။
တိုင်တိုင် (အချိန်ဆက်တိုက်ပြ) ၄၆။ ထွက်ခွာရာပြပုဒ် ၇၆။
တိုင်အောင် ( ဆိုက်ရောက်ရာပြဝိ) ၄၆။ ထွက်ခွာရာပြဝိဘတ် ၄၅။
တိုင်အောင် (နေရာဆက်တိုက်ပြဝိ) ၄၆။
ဒ
တိုင်အောင် (အချိန်ဆက်တိုက်ပြဝိ) ၄၆။ ဒွိလိင် ၂၉။
တိုင်း (ဝိစ္ဆာပစည်း) ၅၁။
ဓ
တိုင်း (အချိန်ပြသမ်) ၄၉။ ဓနိတ ၁၉။
တစ်ခုပြီးတစ်ခုပြသမ္ဗန္ဓ ၄၉။
န
တစ်ပြိုင်နက်ပြသမ္ဗန္ဓ ၄၉။ နပုလ္လိင် ၂၉။
တစ်ဦးဆိုင်နာမ် ၂၈။ နာမဝိသေသန ၃၆။
တည်းဟူသော (ရူပကစည်း) ၅၁။ နာမဝိသေသနပုဒ် ၇၆
တုံး (အမေးစည်း) ၅၁ နာမဝိသေသနပုဒ်ပြောင်းပစ္စည်း ၅၁။
တွင် (ခွဲထုတ်ရာပြဝိ) ၄၆ နာမဝိသေသနအထားအသို ၈၀၊ ၈၂။
တွင် (နေရာပြဝိ) ၄၆။ နေရာဆက်တိုက်ပြပုဒ် ၇၆။
တွင် (အချိန်ပြဝိ) ၄၆။ နေရာဆက်တိုက်ပြဝိဘတ် ၄၆။ ထ နေရာပြပုဒ် ၇၆။
ထိ (ဆိုက်ရောက်ရာပြဝိ) ၄၆။ နေရာပြပုဒ်စု ၇၇။
ထိရွတ်ပယတ် ၁၆။ နေရာပြဝိဘတ် ၄၆။
ထိရွတ်ဗျည်း ၁၇၊၁၈။ နော် (ဝါကျနောက်လိုက်ပစ္စည်း) ၅၁။
ထိအောင် (ဆိုက်ရောက်ရာပြဝိ) ၄၆။ နင် (ကြားနာသူနစ) ၃၂။
ထို (အညွှန်းနစ) ၃၂၊၃၃။ နိုင်(ကြိထောက်စည်း) ၅၁။
ထို ( အညွှန်းနဝိ) ၃၅။ နည်း (အမေးစည်း) ၅၁။
ထိုအခါ (အဓိပ္ပာယ်ဆက်သမ်) ၄၉။ နာမ်စား ၃၂။
ထို့ကြောင့် ၄၉။ နာမ်ထောက်ပစ္စည်း ၅၁။
စာမျက်နှာ စာမျက်နှာ
နာမ်ပစ္စည်း ၅၁။ ပါ (ကြိထောက်ပစ္စည်း) ၅၁။
နာမ်ပုဒ်ပြောင်းပစ္စည်း ၅၁။ ပါ (နထောက်စည်း) ၅၁။
နာမ်ဝိဘတ် ၄၅။ ပါစေ (ဆန္ဒညွှန်ဝိ) ၄၆။
နှာခေါင်း ၁၃၊၁၅။ ပါရစေ (ဆန္ဒညွှန်ဝိ) ၄၆။
နှာခေါင်းဌာန်-နှာခေါင်းကရိုင်း ၁၅။ ပေါ့ (ဝါကျနောက်လိုက်စည်း) ၅၁။
၌ (နေရာပြဝိ) ၄၆။ ပုဂ္ဂလနာမ်စား ၃၂။
၌ (အချိန်ပြဝိ) ၄၆။ ပင်ကိုကြိယာ ၄၀။
နှုင့် (ပေါင်းစည်းပြသမ်) ၄၉။ ပင်ကိုနာမဝိသေသန ၃၅။
နှင့် (ပုဒ်ဆက်သမ်) ၄၈။ ပင်ကိုနာမ် ၂၈။
နှင့် (ယှဉ်တွဲပြဝိ) ၄၆။ ပေါင်းစည်းပြသမ္ဗန္ဓ ၄၉။
နှင့် (အကြောင်းပြသမ်) ၄၉။ ပေါင်းစပ်ကြိယာ ၄၀၊၄၁။
နှင့် (အသုံးခံပြဝိ) ၄၆။ ပေါင်းစပ်နာမဝိသေသန ၃၅။
နှင့်တစ်ပြိုင်နက် (ဝါကျဆက်သမ်) ၄၉။ ပေါင်းစပ်နာမ် ၂၈။
နှင့်တစ်ပြိုင်နက် (အချိန်ပြသမ်) ၄၉။ ပေါင်းစပ်ပုဒ် ၇၆။
နှင့်အညီ (ယှဉ်တွဲပြဝိ) ၄၆။ ပိုင်ဆိုင်ခြင်းပြပုဒ် ၇၆။
နှင့်အတူ (ယှဉ်တွဲပြဝိ) ၄၆။ ပိုင်ဆိုင်ခြင်းပြဝိဘတ် ၄၆။
နှင့်အမျှ (ယှဉ်တွဲပြဝိ) ၄၆။ ပစ္စည်း ၅၀။
နှိုင်းယှဉ်ပြသမ္ဗန္ဓ ၄၉။ ပစ္စည်းဆက်ကြိယာဝိသေသန ၄၂။
နှစ်ကြိမ်ထပ်ကြိယာဝိသေသန ၄၂။ ပစ္စည်းဆက်ပုဒ်စု ၇၇။
နှုတ်ခမ်းဌာန်-နှုတ်ခမ်းကရိုဏ်း ၁၅။ နေရာပြပုဒ်စု ၇၇။
နှယ် (ဥပမာစည်း) ၅၁။ ပစ္စည်းရောပုဒ် ၇၆။
မ ပစ္စုပ္ပန်ကာလပြကြိယာဝိဘတ် ၄၆။
ပမာဏပြကြိယာဝိသေသန ၄၂။
ပါဌ်ဆင့်
ပတ်လုံး (အချိန်ဆက်တိုက်ပြဝိ)
၁၉။
၄၆။
မမာဏပြသင်္ချာနာမဝိသေသန ၃၅။ ပိတ်ရွတ်ပယတ် ၁၆။
မမာဏပြသင်္ချာနာမ်စား ၃၃။ ပိတ်ရွတ်သရ ၁၇၊၁၈။
ပယတ် ၁၂၊၁၆၊၁၈။ ပုဒ်ဆက်သမ္ဗန္ဓ ၄၈။
ပုဒ်ပြောင်းပစ္စည်း ၅၀၊၅၁။
စာမျက်နှာ စာမျက်နှာ
ပုဒ်ရိုး ၇၆။ မ...ဘူး (အငြင်းပြစည်း) ၅၁။
ပုလ္လိင် ၂၉။ မ...မီ (အချိန်ပြသမ်) ၄၉။
ပြီ (ပစ္စုပ္ပန်ကာလပြကြိ-ဝိ) ၄၆။ မလှုပ်ရှားနိုင်သော စကားသံဖြစ်အင်္ဂါ ၁၂။
ပြီ (အတိတ်ကာလပြကြိ-ဝိ) ၄၆။ မိ (ကြိထောက်စည်း) ၅၁။
ပြုခြင်းပြကြိယာ ၄၀။ မူလသံ ၁၂။
ပြောသူနာမ်စား ၃၂။ မေးခွန်းဝါကျ ၇၅။ ဖ မင်း (ကြားနာသူနစ) ၃၂။
ဖို့ (ရည်စူးချက်ပြဝိ) ၄၆။ မည် (အနာဂတ်ကာလပြကြိ-ဝိ) ၄၆။
ဖို့ (အကျိုးမျှော်ပြသမ်) ၄၉။ မည်မျှ (အမေးနဝိ) ၃၅။
ဖြင့် (အကြောင်းပြဝိ) ၄၆။ မည်သူ (အမေးနစ) ၃၂။
ဖြင့် (အသုံးခံပြဝိ) ၄၆။ မည်သို့သော (အမေးနဝိ) ၃၅။
ဖြစ်ခြင်းပြကြိယာ ၄၀။ မည်သည် (အမေးနစ) ၃၂၊၃၃။
ဖြစ်စေ...ဖြစ်စေ (ကန့်သက်မဲ့ပြသမ်) ၄၉။ မည်သည် (အမေးနဝိ) ၃၃။
ဖြစ်စေ...ဖြစ်စေ... (ပုဒ်ဆက်သမ်ဝ ၄၈။ မည်သည့် (အမေးနဝိ) ၃၃။
ဖွင့်ရွတ်ပယတ် ၁၆။ မည့် (နဝိပုဒ်ပောင်းစည်း) ၅၁။
ဖွင့်ရွတ်သရ ၁၇၊၁၈။ များ (ကိန်းညွှန်းစည်း) ၅၁။ ဗ များ (န ထောက်ပစ္စည်း) ၅၁။
ဗဟုဝုစ်ကိန်း ၂၉။ မျိုးပြပစ္စည်း ၅၁။ ဘ မြောက် (သင်္ချာလေးနက်စည်း) ၅၁။
ဘာ(အမေးနစ) ၃၃။ မှ (ကန့်သတ်ချက်ပြသမ်) ၄၉။
ဘာ (အမေးနဝိ) ၃၃။ မှ (ထွက်ခွာရာပြဝိ) ၄၅။
ဘယ် (အမေးနစ) ၃၂၊၃၃။ မှ (အချိန်ပြသမ်) ၄၉။
ဘယ်(အမေးနဝိ) ၃၃၊၃၅။ မှတစ်ပါး (ပုဒ်ဆက်သမ်) ၄၈။
ဘယ်လောက် (အမေးနဝိ) ၃၅။ မှာ (ကတ္တားဝိ) ၄၅။
ဘယ်သူ (အမေးနစ) ၃၂။ မှာ (နေရာပြဝိ) ၄၆။ မ မှာ (အချိန်ပြဝိ) ၄၆။
မ (အငြင်းပြစည်း) ၅၁။ မှု (နပုဒ်ပြောင်းစည်း) ၅၁။
မ...ဘဲလျက် (ဆန့်ကျင်ပြသမ်) ၄၉။
စာမျက်နှာ စာမျက်နှာ
ယ ၃၂၊၃၃။ လော့ (စေခိုင်းဝိ) ၄၆။
ယင်း (အညွှန်းနစ) ၃၂၊၃၃။ လို (ဥပမာစည်း) ၅၁။
ယင်း (အညွှန်းနဝိ) ၃၅။ လက်ခံပြပုဒ် ၇၆။
ယှဉ်တွဲပြပုဒ် ၇၆။ လက်ခံပြဝိဘတ် ၄၆။
ယှဉ်တွဲပြဝိဘတ် ၄၆။ လိုက်လျောပြပုဒ် ၇၆။ ရ လိုက်လျောပြဝိဘတ် ၄၆။
ရအောင် (ညှိနှိုင်းဝိ) ၄၆။ လိင် ၂၉။
ရူပကပစ္စည်း ၅၁။ လိင်ညွှန်းပစ္စည်း ၅၁။
ရင်း (တစ်ပြိုင်နက်ပြသမ်) ၄၉။ လည်ချောင်း ၁၃။
ရင်း (အချိန်ပြသမ်) ၄၉။ လည်ချောင်းဌာန်-လျှာရင်းကရိုင်း ၁၅။
ရည်စူးချက်ပြပုဒ် ၇၆။ လည်း (နထောက်စည်း) ၅၁။
ရည်စူးချက်ပြဝိဘတ် ၄၆။ လည်း...လည်း (ပေါင်းစည်းပြသမ်) ၄၉။
ရန် (အကျိုးမျှော်ပြသမ်) ၄၆။ ၄င်း (အညွှန်းနစ) ၃၂၊၃၃။
ရန်အလို့ငှာ (အကျိုးမျှော်ပြသမ်) ၄၆။ ၄င်း (အညွှန်းနဝိ) ၃၅။
၍ (တစ်ခုပြီးတစ်ခုပြသမ်) ၄၆။ လတ္တံ့ (အနာဂတ်ကာလပြကြိ-ဝိ) ၄၆။
၍ (ဝါကျဆက်သမ်) ၄၆။ လိမ့်မည် (အနာဂတ်ကာလပြကြိ-ဝိ) ၄၆။
၍ (အကြောင်းပြသမ်) ၄၆။ လုံးလုံး (အချိန်ဆက်တိုက်ပြဝိ) ၄၆။
ရွေးချယ်ပြသမ္ဗန္ဓ ၄၆။ လျက် (ဝါကျဆက်သမ်) ၄၉။
ရှိခြင်းပြကြိယာ ၄၀။ လှုပ်ရှားနိုင်သောစကားသံဖြစ်အင်္ဂါ ၁၂။
ရှေးရှုရာပြပုဒ် ၇၆။ လျှာခင် ၁၃၊၁၄။
ရှေးရှုရာပြဝိဘတ် ၄၆။ လျှာနောက် ၁၃၊၁၄။
ရှင် (အာလုပ်စည်း) ၅၁။ လျှာဖျား ၁၃၊၁၄။
လ လျှာရင်း ၁၃၊၁၄။
လား (အမေးစည်း) ၅၁။ လျှာရှေ့ (လျှာဖျားအနီး) ၁၃၊၁၄။
လေ (ဝါကျနောက်လိုက်စည်း) ၅၁။ လျှာရှေ့ (လျှာဖျားအနီး) ၁၃၊၁၄။
လဲ (အမေးစည်း) ၅၁။ လျှာလယ် ၁၄၊၁၅။
လော (အမေးစည်း) ၅၁။ လျှင် ၅၁။
မ...ဘဲလျက် (ဆန့်ကျင်ပြသမ်) ၅၁။ လျှင် (ကန့်သတ်ချက်ပြသမ်) ၄၉။
စာမျက်နှာ စာမျက်နှာ
လျှင် (တစ်ပြိုင်နက်ပြသမ်) ၄၉။ သာလျှင် (နထောက်စည်း) ၅၁။
လျှင် (ဝါကျဆက်သမ်) ၄၉။ သိထိလ ၁၉။
ဝ သူ (အပြောခံနစ) ၃၂။
ဝါကျခွဲခြမ်းစိတ်ဖြာခြင်း ၆၃၊၇၅။ သော (နဝိပုဒ်ပြောင်းစည်း) ၅၁။
ဝါကျဆက်သမ္ဗန္ဓ ၄၉။ သော်လည်း (ဆန့်ကျင်ပြသမ်) ၄၉။
ဝါကျနောက်လိုက်ပစ္စည်း ၅၁။
သော်လည်းကောင်း...သော်လည်းကောင်း
(ကန့်သက်မဲ့ပြသမ်)
၄၉။
ဝါကျရော ၆၀၊၇၀၊၇၃။
သော်လည်းကောင်း...သော်လည်းကောင်း
(ပုဒ်ဆက်သမ်)
၄၈။
ဝါကျရောဖွဲ့နည်း ၇၀၊၇၂။ သို့ (ဆိုက်ရောက်ပြဝိ) ၄၆။
ဝါကျရိုး ၆၆-၇၀၊၇၃-၇၅။ သို့ (ရှေးရှုရာပြဝိ) ၄၆။
ဝါကျရိုးဖွဲ့နည်းများ ၆၆။ သို့မဟုတ် (ပုဒ်ဆက်သမ်) ၄၈။
ဝိဘတ် ၄၅၊ သို့မဟုတ် (ရွေးချယ်ပြသမ်) ၄၉။
ဝိဘတ်ဆက်ပုဒ်စု ၇၇။ သို့ရာတွင် (ဆန့်ကျင်ပြသမ်) ၄၉။
ဝိဘတ်သွယ်ပုဒ် ၇၆။ သို့ရာတွင် (အဓိပ္ပာယ်ဆက်သမ်) ၄၉။
ဝိသေသျ ၃၅၊၄၂။ သင် (ကြားနာသူ နစ ) ၃၂။
ဝံ့(ကြိထောက်စည်း) ၅၁။ သင်္ချာနာမဝိသေသန ၃၅။
ဝဂ်ဗျည်း ၁၉။ သင်္ချာနာမ်စား ၃၂။
ဝိစ္ဆာပစ္စည်း ၅၁။ သင်္ချာလေးနက်ပစ္စည်း ၅၁။
ဝယ် (နေရာပြဝိ) ၄၆။ သင်း (အပြောခံနစ) ၃၂။
ဝယ် (အချိန်ပြဝိ) ၄၆။ သည် (ကတ္တားဝိ) ၄၅။
သ သည် (ပစ္စုပ္ပန်ကာလပြကြ-ဝိ) ၄၆။
သကဲ့သို့ (နှိုင်းယှဉ်ပြသမ်) ၄၉။ သည် (အညွှန်းနစ) ၃၂၊၃၃။
သကဲ့သို့ (ဝါကျဆက်သမ်) ၄၉။ သည် (အညွှန်းနဝိ) ၃၅။
သဖြင့် (အကြောင်းပြသမ်) ၄၉။ သည် (အတိတ်ကာလပြကြိ-ဝိ) ၄၆
သလို (နှိုင်းယှဉ်ပြသမ်) ၄၉။
သာမက ...လည်း (ပေါင်းစည်းပြသမ်) ၄၉။
သာမန်အဆင့် ၃၅။
သာလွန်အဆင့် ၃၅။
စာမျက်နှာ စာမျက်နှာ
သည့် (နဝိပုဒ်ပြောင်းစည်း) ၅၁။ အခြား (အညွှန်းနဝိ) ၃၅။
သမ္ဗန္ဓ ၄၈။ အခြေအနေပြကြိယာဝိသေသန ၄၂။
သမ္ဗန္ဓဆက်ပုဒ်စု ၇၇။ အဃောသ ၁၉၊၂၀။
သွား ၁၃၊၁၄။ အငြင်းပြစ္စည်း ၅၁။
သွားဌာန်-လျှာဖျားကရိုဏ်း ၁၅။ အစုပြနာမ် ၂၈။
ဟ အစဉ်ပြသင်္ချာနာမဝိသေသန ၃၅။
ဟေ့ (အာလုပ်စည်း) ၅၁။ အညွှန်းနာမဝိသေသန ၃၅။
ဟို (အညွှန်းနစ) ၃၂။ အညျွန်းနာမ်စား ၃၂။
ဟယ် (အာလုပ်စည်း) ၅၁။ အတိုင်း (လိုက်လျောပြဝိ) ၄၆။
အ အတိုင်း ( ဥပမာစည်း) ၅၁။
အ (ကြိဝိပုဒ်ပြောင်းစည်း) ၅၁။ အတိတ်ကာလပြကြိယာဝိဘတ် ၄၆။
အ (န ပုဒ်ပြောင်းစည်း) ၅၁။ အတွက် (ရည်စူးချက်ပြဝိ) ၄၆။
အ (ဝိစ္ဆာပစ္စည်း) ၅၁။ အထိ (ဆိုက်ရောက်ရာပြဝိ) ၄၆။
အကျိုးမျှော်ပြသမ္ဗန္ဓ ၄၉။ အထဲမှ (ခွဲထုတ်ရာပြဝိ) ၄၆။
အကြောင်းပြပုဒ် ၇၆။ အထဲမှာ (ခွဲထုတ်ရာပြဝိ) ၄၆။
အကြောင်းပြဝိဘတ် ၄၆။ အထက်နှုတ်ခမ်း ၁၃၊၁၄။
အကြောင်းပြသမ္ဗန္ဓ ၄၉။ အဓိပ္ပာယ်ဆက်သမ္ဗန္ဓ ၄၉။
အချို့ (ပမာဏပြ သင်္ချာနစ) ၃၃။ အနာဂတ်ကာလပြကြိယာဝိဘတ် ၄၆။
အချို့ (ပမာဏပြ သင်္ချာနဝိ) ၃၃။ အနက် (ခွဲထုတ်ရာပြဝိ) ၄၆။
အချိန်ဆက်တိုက်ပြပုဒ် ၇၆။ အနည်းငယ် (ပမာဏပြသင်္ချာနစ) ၃၃။
အချိန်ဆက်တိုက်ပြဝိဘတ် ၄၆။ အပြောခံနာမ်စား ၃၂။
အချိန်ပြကြိယာဝိသေသန ၄၂။ အပြင်...လည်း (ပေါင်းစည်းပြသမ်) ၄၉။
အချိန်ပြပုဒ် ၇၆။ အဖို့ (ရည်စူးချက်ပြဝိ) ၄၆။
အချိန်ပြပုဒ်စု ၇၇။ အဘယ် (အမေးနစ) ၃၂။
အချိန်ပြဝိဘတ် ၄၆။ အမူအရာပြကြိယာဝိသေသန ၄၂။
အချိန်ပြသမ္ဗန္ဓ ၄၉ အမေးကြိယာဝိသေသန ၄၂။
အမေးနာမဝိသေသန ၃၅။
စာမျက်နှာ စာမျက်နှာ
အမေးနာမ်စား ၃၂။ အာခေါင်မာ ၁၃၊၁၄။
အမေးပစ္စည်း ၅၁။ အာခေါင်မာဌာန်-လျှာလည် ကရိုဏ်း ၁၃၊၁၅။
အမိန့်ချဝိဘတ် ၄၆။ အာထိပ် ၁၃၊၁၄။
အများဆိုင်နာမ် ၂၈။ အာထိပ်ဌာန်-လျှာဖျားအနီးကရိုဏ်း ၁၅။
အမျိုးအစားပြကြိယာဝိဘတ် ၄၆။ အာလုပ်ပစ္စည်း ၅၁။
အမှီခံဝါကျကဏ္ဍ ၇၁-၇၃၊၇၆-၇၇။ အား (လက်ခံပြဝိ်) ၄၆။
အမှီဝါကျကဏ္ဍ ၇၁-၇၃၊ ၇၆-၇၇။ အားလုံး (ပမာဏပြသင်္ချာနစ) ၃၃၊၃၄။
အရ (လိုက်လျောပြဝိ) ၄၆။ အားလုံး (ပမာဏပြသင်္ချာနဝိ) ၃၅။
အရေအတွက်ပြ (သင်္ချာနာမဝိသေသန) ၃၅။ အားလျော်စွာ (လိုက်လျောပြဝိ) ၄၆။
အရေအတွက်ပြသင်္ချာနာမ်စား ၃၃။ ၏ (ပိုင်ဆိုင်ခြင်းပြဝိ) ၄၆။
အလို့ငှာ (ရည်စူးချက်ပြဝိ) ၄၆။ ၏ (ပစ္စုပ္ပန်ကာလပြကြိ-ဝိ) ၄၆။
အလိုက် (လိုက်လျောပြဝိ) ၄၆။ ၏ (အတိတ်ကာလပြကြိ-ဝိ) ၄၆။
အလျောက် (လိုက်လျောပြဝိ) ၄၆" ဤ (အညွှန်းနစ) ၃၂၊၃၃။
အဝဂ်ဗျည်း ၁၉။ ဤ (အညွှန်းနဝိ) ၃၈။
အသာလွန်ဆုံးအဆင့် ၃၅။ ဥပမာပစ္စည်း ၅၆။
အသံကြိုး ၁၄၊၁၆။ ဧကဝုစ်ကိန်း ၂၉။
အသံအိုး ၁၄။ အံ့ (အနာဂတ်ကာလပြကြိ-ဝိ) ၄၆။
အသုံးခံပြပုဒ် ၇၆။ အို (အာလုပ်စည်း) ၅၁။
အသုံးခံပြဝိဘတ် ၄၆။ အောက်နှုတ်ခမ်း ၁၃၊၁၄။
အ-အ (နပုဒ်ပြောင်းစည်း) ၅၁။ အောင် (အကျိုးမျှော်ပြသမ်) ၄၉။
အာခေါင်ပျော့ ၁၃၊၁၄။ ဣတ္ထိလိင် ၂၉။
အာခေါင်ပျော့ဌာန်-လျှာနောက် ကရိုဏ်း ၁၃၊၁၅။