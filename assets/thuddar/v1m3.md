
# မြန်မာသဒ္ဒါ

အတွဲ(၁)၊ အခန်း(၃)

အမှာစာ

မြန်မာစာ အဓွန့်ရှည်စွာ တည်တံ့ခိုင်မြဲရေးကို ရည်သန်၍ မြန်မာစာအဖွဲ့ ဦးစီးဌာနသည် မြန်မာသဒ္ဒါအခြေပြုကျမ်းကို ရှေးဦးစွာ ပြုစုခဲ့ပါသည်။ ထိုမြန်မာသဒ္ဒါ အခြေပြုကျမ်းကို အခြေခံလျက် ကျောင်းများတွင် မြန်မာသဒ္ဒါကို လွယ်ကူစွာ လေ့လာသင်ယူနိုင်ရန် အတွက် ကျောင်းသားကျောင်းသူ တို့၏ အသက်၊ ဉာဏ်ရည် နှင့် ဆီလျော်မည့် သဒ္ဒါကျမ်းများကို ဆက်လက်ပြုစုခဲ့ပါသည်။ မြန်မာသဒ္ဒါကို အတွဲ (၃)တွဲခွဲကာ ပြုစုပါသည်။ မြန်မာသဒ္ဒါအတွဲ (၁)ကို အခြေခံပညာ အလယ်တန်းအတွက်၊ မြန်မာသဒ္ဒါအတွဲ(၂)ကို အခြေခံပညာ အထက်တန်း အတွက် ၊ မြန်မာသဒ္ဒါ အတွဲ (၃)ကို တက္ကသိုလ် အတွက် ရည်ရွယ်ပါသည်။ မြန်မာသဒ္ဒါ (၃)တွဲကို ပြုစုရခြင်း၏ ရည်ရွယ်ချက်မှာ ကျောင်းသူကျောင်းသားမျာနှင့် မြန်မာစာလေ့လာသူများ မြန်မာသဒ္ဒါ၏ အခြေခံသဘောသဘာဝကို နားလည်၍ မြန်မာစာ ရေးသားရာ၌ မြန်မာသဒ္ဒါနည်းနှင့်အညီ စည်းကမ်းတကျ ရေးသားတတ်စေရန်ပင် ဖြစ်ပါသည်။ ထိုရည်ရွယ်ချက်ကို အခြေခံလျက် ကျောင်းသူကျောင်းသားတို့ အသံပြောင်း သင်္ကေတများကို နားလည်စေရန် လည်းကောင်း၊ ဝါစင်္ဂများကို အမျိုးအစားခွဲခြား စိတ်ဖြာတတ်စေရန် လည်းကောင်း၊ ဝါကျရိုးအကြောင်း ပိုမိုနားလည်စေရန် လည်းကောင်း၊ ပုဒ်ဖြတ်ပုဒ်ရပ် သင်္ကေတသုံးစွဲနည်း ကျွမ်းကျင်စေရန် လည်းကောင်း ဤမြန်မာသဒ္ဒါ အတွဲ (၁)၊ အခန်း (၃) ကို ပြုစုပါသည်။ မြန်မာသဒ္ဒါကျမ်းများကို ပြုစုရာတွင် ကျောင်းသား ကျောင်းသူများ၏ အသက်နှင့် အတန်းကို ချင့်၍ ဉာဏ်ရည်နှင့်လိုက်အောင် အဆင့်ဆင့် ပိုင်းခြားပြုစုပါသည်။ အခန်းလိုက် အခန်းလိုက် ကျေညက်အောင် လေ့လာကြခြင်းဖြင့် မြန်မာသဒ္ဒါကို အခြေခံခိုင်ခိုင် တတ်မြောက်ကြမည်ဟု ယုံကြည်ပါသည်။
မြန်မာစာအဖွဲ့

မာတိကာ

- [သရ (၂)မျိုး](#သရ(၂)မျိုး)
- [သံပြောင်းပြသင်္ကေတ](#သံပြောင်းပြသင်္ကေတ)
- [နာမ်](#နာမ်)
- [နာမ်စား](#နာမ်စား)
- [ကြိယာ](#ကြိယာ)
- [နာမဝိသေသန](#နာမဝိသေသန)
- [ကြိယာဝိသေသန](#ကြိယာဝိသေသန)
- [ဝိဘတ်](#ဝိဘတ်)
- [သမ္ဗန္ဓ](#သမ္ဗန္ဓ)
- [နာမ်ပစ္စည်း](#နာမ်ပစ္စည်း)
- [ဝါကျ](#ဝါကျ)
- [ပုဒ်ဖြတ်ပုဒ်ရပ်သင်္ကေတများ](#ပုဒ်ဖြတ်ပုဒ်ရပ်သင်္ကေတများ)
- [စကားလုံးအညွှန်း](#စကားလုံးအညွှန်း)

---

# သရ (၂) မျိုး

ရွတ်ဆိုရသော အချိန်ကာလကို လိုက်၍ အခြေခံသရ(၁၁)လုံးကို (၂)မျိုးခွဲသည်။

၄င်းတို့မှာ-

- ရဿသရ (သံတိုသရ)
- ဒီဃသရ(သံရှည်သရ)

တို့ဖြစ်ကြသည်။

၂။(က) ရဿာသရ (သံတိုသရ)။ ။ရွတ်ဆိုသောအခါ မျက်စိတမှိတ်၊ လက်ဖျစ်တစ်တွက်၊
လျှပ်တစ်ပြက်ကာလ ကြာသော သရကို ရဿာသရ (သံတိုသရ)ဟု ခေါ်သည်။
ရဿသရ(၃)လုံးရှိသည်။ ၄င်းတို့မှာ-
(၁)အ
(၂)ဣ
(၃)ဥ တို့ဖြစ်ကြသည်။
(ထိုသရများကို ရွတ်ဆိုသောအခါ၊ မျက်စိတစ်မှိတ် ကာလဖြစ်စေ၊ လက်ဖျစ်တစ်တွက်
ကာလဖြစ်စေ၊ လျှပ်နှစ်ပြက်ကာလ ကြာသော သရကို ရဿသရ (သံတိုသရ)
ဟု ခေါ်သည်။
(ခ) ဒီဃသရ (သံရှည်သရ) ။ ။ ရွတ်ဆိုသောအခါ မျက်စိနှစ်မှိတ်၊ လက်ဖျစ်နှစ်တွက်၊
လျှပ်နှစ်ပြက်ကာလ ကြာသောသရကို ဒီဃသရ( သံရှည်သရ)ဟု ခေါ်သည်။
ဒီဃသရ (၈) လုံးရှိသည်။ ၄င်းတို့မှာ
(၁)အာ
(၂)ဤ
(၃)ဦ
(၄)ဧ
(၅)အဲ
(၆) သြ
(၇)သြော်
(ဂ) အို တို့ဖြစ်ကြသည်။
(၄င်းတို့ကို ရွတ်ဆိုသောအခါ မျက်စိနှစ်မှိတ် ကာလာဖြစ်စေ၊ လက်ဖျစ်နှစ်တွက်ကာလဖြစ်စေ၊
လျှပ်နှစ်ပြက် ကာလဖြစ်စေကြာသည်။ ထို့ကြောင့် ၄င်းတို့ကို ဒီဃသရ (သံရည်သရ)
ဟု ခေါ်သည်။)

---

# သံပြောင်းပြသင်္ကေတ

၃။ သံရှည်၊ သံတို၊ သံလေးဖြစ်ကြောင်းပြသောသင်္ကေတကို သံပြောင်းသင်္ကေတဟု ခေါ်သည်။
မြန်မာရေးသားရာ၌ သံပြောင်းပြသင်္ကေတ(၃)မျိူးကို အသုံးပြုသည်။
(က) သေးသေးတင် ( -ံ )
(ခ) အောက်မြစ် ( -့)
(ဂ)ဝစ္စနှစ်လုံးပေါက်-း တို့ဖြစ်ကြသည်။
၄။(က) သေးသေးတင် ( -ံ )။ ။သရအက္ခရာ၊ ဗျည်းအက္ခရာ တို့အပေါ်တွင် ရှိသော
အစက်အပျောက် သင်္ကေတကို သေးသေးတင်ဟု ခေါ်သည်။
ထိုသင်္ကေတချည်းသက်သက်အသံထွက်အောင် မရွတ်နိုင်ချေ။ ထိုသရ (အ၊အိ၊အု)တို့နှင့်တွဲ၍
ရွတ်ဆိုမှသာ 'အံ၊အိ ံ၊ အုံ'ဟု၍ အသံ ထွက်လာသည်။
ဖော်ပြပါ သံတိုသရ (အ၊အိ၊အု)တို့ကို သံရှည်သရများအဖြစ် အသံပြောင်းလိုလျှင်
သံပြောင်းသင်္ကေတ (-ံ) နှင့်တွဲရသည်။
သာဓက
သံတိုသ
ရ
+
သံပြောင်းပြ
သင်္ကေတ = သံရှည်သရ
အ + -ံ = အံ ( ကံ၊ ခံ စသည်)
အိ + -ံ
= အိ ံ( တာတိ ံသာ ကဲ့သို့သော
ပါဠိစကားလုံးများကို ရေးရာ၌
အသုံးပြုသည်။)
အု + -ံ = အုံ ( ကုံ၊ ခုံ၊ စုံ စသည်)
(ခ) အောက်မြစ် ( -့)။ ။သရအက္ခရာ၊ ဗျည်းအက္ခရာ တို့၏အောက်တွင် ရှိသော
အစက်အပြောက်သင်္ကေတကို အောက်မြစ်ဟု ခေါ်သည်။
ထိုသင်္ကေတချည်းသက်သက်အသံထွက်အောင် ရွတ်ဆို၍ မရချေ။ (၁) သံရှည်သရ ( အေ၊ အဲ၊
အော၊ အူ )၊ (၂) သံရှည်အသတ် ( -င်၊ -ဉ်၊ -ည်၊ -န်၊ -မ်) တို့နှင့်တွဲ၍ ရွတ်ဆိုရသော ' အေ့၊
အဲ့၊ အော့၊ အဉ့်၊ အည့်' စသည့်အသံများ ထွက်လာသည်။
ဖော်ပြပါ သံရှည်သရ၊ သံရှည်အသက်တို့ကို သံတိုသရများအဖြစ် အသံပြောင်းလိုလျှင်
သံပြောင်းပြသင်္ကေတ အောက်မြစ် (-့) နှင့် တွဲရသည်။
သာဓက။ ။
(၁) သံရှည်သရ +
သံပြောင်းသင်္ကေ
တ
=သံတိုသရ
အေ + -့
= အေ့ ( စေ့၊ မေ့၊ တေ့
စသည်)
အဲ + -့ = အဲ့ ( ကဲ့၊ ခဲ့၊ စသည်)
အော + -့
= အော့ ( ကော့၊ ဆော့၊
တော့စသည်
အူ + -့
= အူ ( လူ့ ၊ သူ့
စသည်)
(၂) သံရှည်သရ + သံပြောင်းသင်္ကေတ = သံတိုသရ
အင် + -့
= အင့်( ဆင့်၊ တင့်၊
နင့် စသည်)
အဉ် + -့
= အဉ့် ( စဉ့်၊ ညဉ့်
စသည်)
အည် + -့
= အည့် (သည့်၊မည့်
စသည်)
အန် + -့
= အန့် ၊ စန့်၊ တန့်
စသည်)
(၃) အောက်မြစ် (-့)သည် ပိုင်ဆိုင်ခြင်းပြသင်္ကေတလည်းဖြစ်သည်။
သာဓက။ ။
(ကက)- လူ၏ သဘောကို သိရန်ခက်သည်။
- လူ့ သဘောကို သိရန် ခက်သည်။
(ခခ) သူ၏ ရွာသို့ပြန်သွားသည်။
- သူ့ ရွာသို့ပြန်သွားသည်။
(ဂဂ) -ကျွန်တော်၏ စာအုပ်ကို ပြန်ပေးပါ။
-ကျွန်တော့် စာအုပ်ကို ပြန်ပေးပါ။
(ဂ) ဝစ္စနှစ်လုံးပေါက် (-း) ။ ။သရအက္ခရာ၊ ဗျဉ်းအက္ခရာတို့ရှေ့၌ ရှိသော
အစက်အပြောက်သင်္ကေတ (၂) ခုကို ဝစ္စနှစ်လုံးပေါက်ဟု ခေါ်သည်။ ဝစ္စနှစ်လုံးပေါက်သင်္ကေတ
( -း) ချည်းသက်သက် အသံထွက်အောင် မရွတ်ဆိုနိုင်ချေ။ (၁) သံရှည်သရ(အာ၊အီ၊အူ၊အေ၊အို)နှင့်
(၂) သံရှည်အသတ်(-င်၊-ဉ်၊-ည်၊-န်၊-မ်)တို့နှင့် တွဲ၍ ရွတ်ဆိုမှသာ အသံထွက်လာသည်။
ဖော်ပြပါ သံရှည်သရများနှင့် သံရှည်အသတ်ပါသော သရများကို အသံလေးများအဖြစ်
အသံပြောင်းလိုလျှင် သံပြောင်းပြ သင်္ကေတ ဝစ္စနှစ်လုံးပေါက်(-း)နှင့် တွဲရသည်။
သာဓက ။ ။
(၁) သံရှည်သရ + သံပြောင်းပြသင်္ကေတ = သရသံလေး
အာ
အီ
အူ
အေ
အို
+
+
+
+
+
-း
-း
-း
-း
-း
= အား(စား၊ဆား၊တား
စသည်)
= အီး(စီး၊ဆီး၊တီး စသည်)
= အူး(စူး၊ဆူး၊တူး စသည်)
= အေး(စေး၊ဆေး၊တေး
စသည်)
= အိုး(စိုး၊ဆိုး၊တိုးစသည်)
(၂) သံရှည်အသ
တ် +
သံပြောင်းပြသင်္ကေ
တ
= သရသံလေး
အင်
အဉ်
အည်
အန်
အမ်
+
+
+
+
+
-း
-း
-း
-း
-း
=အင်း(ကင်း၊ခင်း၊စင်းစသည်)
=အဉ်း(စဉ်း၊ယဉ်း၊စသည်)
=အည်း(စည်း၊ဆည်း၊
တည်းစသည်)
=အန်း(စန်း၊ဆန်း၊တန်းစသည်)
=အမ်း(စမ်း၊နမ်း၊ဖမ်း စသည်)

---

# နာမ်

၅။ သက်ရှိ၊ သက်မဲ့၊ ဒြပ်ရှိဒြပ်မဲ့တို့၏ အမည်ဟူသမျှကို နာမ်ဟု ခေါ်သည်။

သာဓက ။ ။
မောင်လှ၊ ကျောင်းသား၊ စာအုပ်၊ ကျောင်းကား၊ မေတ္တာ၊ သတ္တိ၊ ကျန်းမာခြင်း၊ အချစ်၊ အမုန်း၊ ခွန်အား။

၆။ နာမ်ကို -
(က) အနက်အဓိပ္ပာယ်အရ (၄)မျိုး
(ခ) ဖွဲ့စည်းတည်ဆောက်ပုံအရ (၄)မျိုးခွဲသည်။

(ဤအခန်း၌ အနက်အဓိပ္ပာယ်အရ နာမ်(၄)မျိုးအကြောင်းကိုသာ ဖော်ပြမည်။ ဖွဲ့စည်းတည်ဆောက်ပုံအရ နာမ်(၄)မျိုးအကြောင်းကို အတွဲ(၁)၊ အခန်း(၄)၌ ဆက်လက် ဖော်ပြမည်။)

၇။ နာမ်သည် အနက်အဓိပ္ပာယ်အရ (၄)မျိုး ရှိသည်။ ၄င်းတို့မှာ -

- တစ်ဦးဆိုင်နာမ်
- အများဆိုင်နာမ်
- စိတ္တဇနာမ်
- အစုပြနာမ်

တို့ဖြစ်ကြသည်။

## တစ်ဦးဆိုင်နာမ်

တစ်ဦး၊ တစ်ယောက်၊ တစ်ခုအတွက် သီးခြား မှည့်ခေါ်တားသော အမည်ကို 'တစ်ဦးဆိုင်နာမ်'ဟု ခေါ်သည်။

> သာဓက

ရွှေတိဂုံ၊ ဆူးလေ၊ ဗိုလ်တထောင်၊ ကျိုက်ထီးရိုး
ဧရာဝတီ၊ ချင်းတွင်း၊ သံလွင်၊ စစ်တောင်း
ရန်ကုန်၊ မန္တလေး၊ မြစ်ကြီးနား၊ ထားဝယ်၊ ကျောက်ဖြူ၊ ကလေး
စောလှ၊ မောင်မောင်၊ ဇော်ဇော်၊ တင်တင်၊ ခင်ခင်၊ ဘုတ်ဆုံ

(၁) ရွှေတိဂုံ၊ဆူးလေ၊ ဗိုလ်တထောင်၊ ကျိုက်ထီးရိုး တို့သည် မြန်မာပြည်၌ အမြောက်အမြား၊
တည်ရှိနေကြသော ဘုရားစေတီများအနက် ဘုရားတချို့၏ သီးခြားအမည်များဖြစ်ကြသည်။
ရွှေတိဂုံ ဟူသော အမည်မှာ သိင်္ဂုတ္တရကုန်းပေါ်၌ ဥက္ကလာပမင်း တည်ထားခဲ့သော
စေတီကြီးကိုသာ ရည်ညွှန်းပြီး သီးခြားမှည့်ခေါ်ထားသော အမည်ဖြစ်သည်။ ရွှေတိဂုံ ဟူသော
အမည်သည် အခြားဘုရားစေတီများနှင့် လုံးဝမသက်ဆိုင်ပေ။ ထို့ကြောင့် ရွှေတိဂုံ သည်
တစ်ဦးဆိုင်နာမ်ဖြစ်သည်။

(ထိုနည်းအတူ ဆူးလေ၊ ဗိုလ်တထောင်၊ ကျိုက်ထီးရိုး တို့သည်လည်း ဘုရားစေတီ တစ်ဆူချင်း၏ သီးခြားမှည့်ခေါ်ထားသော အမည်းများ ဖြစ်ခြင်းကြောင့် တစ်ဦးဆိုင်နာမ် များဖြစ်ကြသည်။)

(၂) ဧရာဝတီ၊ ချင်းတွင်း၊ သံလွင်၊ စစ်တောင်း တို့သည်လည်း မြန်မာပြည်၌ အမြောက်အမြားရှိသော မြစ်များအနက် မြစ်အချို့၏ သီးခြားအမည်များ ဖြစ်ကြသည်။

ဧရာဝတီ ဟူသော အမည်မှာ မြန်မာပြည် မြောက်ပိုင်းတွင် မေခနှင့် မေလိခတို့ ပေါင်းဆုံရာအရပ်မှ တော်ဘက်သို့ စီဆင်းလာပြီး ဘင်္ဂလားပင်လယ်ထဲသို့ စီးဝင်သော မြစ်ကြီးကိုသာ ရည်ညွှန်းပြီး သီးခြားမှည့်ခေါ်ထားသော အမည်ဖြစ်သည်။ ဧရာဝတီ ဟူသော အမည်သည် အခြားမြစ်များနှင့် လုံးဝ မသက်ဆိုင်ပေ။ ထို့ကြောင့် ဧရာဝတီသည် တစ်ဦးဆိုင်နာမ် ဖြစ်သည်။

(ထိုနည်းအတူ ချင်းတွင်း၊ သံလွင်၊ စစ်တောင်း တို့သည်လည်း မြစ်တစ်ခုချင်း၏ သီးခြားမှည့် ခေါ်ထားသော အမည်များ ဖြစ်ခြင်းကြောင့် တစ်ဦးဆိုင်နာမ်များ ဖြစ်ကြသည်။)

(၃) ရန်ကုန်၊ မန္တလေး၊ မြစ်ကြီးနား၊ ထားဝယ်၊ ကျောက်ဖြူ၊ ကလေး တို့သည် မြန်မာပြည်၌ အမြောက်အမြား ရှိနေကြသော မြို့များအနက် မြို့အချို့၏ အမည်များ ဖြစ်ကြသည်။

'ရန်ကုန်' ဟူသော အမည်မှာ လှိုင်မြစ်နှင့် ပုစွန်တောင် ချောင်း၊ ပဲခူးချောင်းတို့ ဆုံရာ အရပ်တွင် ဆိပ်ကမ်းမြို့ကြီးကိုသာ ရည်ညွှန်းပြီး သီးခြား မှည့်ခေါ်ထားသော အမည်ဖြစ်သည်။ ရန်ကုန် ဟူသော အမည်သည် အခြားမြို့များနှင့် လုံးဝ မသက်ဆိုင်ပေ။ ထို့ကြောင့် ရန်ကုန်သည် တစ်ဦးဆိုင်နာမ် ဖြစ်သည်။

(ထို့နည်းအတူ 'မန္တလေး၊ မြစ်ကြီးနား၊ ထားဝယ်၊ ကျောက်ဖြူ၊ ကလေး' တို့သည်လည်း မြို့တစ်မြို့ချင်း၏ သီးခြားမှည့်ခေါ်ထားသော အမည်များဖြစ်ခြင်းကြောင့် တစ်ဦးဆိုင်နာမ်များ ဖြစ်ကြသည်။)

(၄) 'စောလှ၊ မောင်မောင်၊ ဇော်ဇော်၊ တင်တင်၊ ခင်ခင်၊ ဘုတ်ဆုံ' တို့သည်လည်း လူအမြောက်အမြားအနက် လူအချို့၏ အမည်းများ ဖြစ်ကြသည်။

'စောလှ' ဟူသော အမည်မှာ သူ၏ မိဘနှစ်ပါးက သူတို့၏ သားကိုသာ ရည်ညွှန်းပြီး သီးခြားမှည့်ခေါ်ထားသော အမည်ဖြစ်သည်။ 'စောလှ' ဟူသော အမည်သည် အခြားမိဘများက ပေါက်ဖွားလာသော သားများနှင့် လုံးဝ မသက်ဆိုင်ပေ။ ထို့ကြောင့် 'စောလှ'သည် တစ်ဦးဆိုင်နာမ် ဖြစ်သည်။

(ထို့နည်းအတူ 'မောင်မောင်၊ ဇော်ဇော်၊ တင်တင်၊ ခင်ခင်၊ ဘုတ်ဆုံ' တို့သည်လည်း တစ်ဦးချင်း သီးခြားမှည့်ခေါ်ထားသော အမည်များဖြစ်ခြင်းကြောင့် တစ်ဦးဆိုင်နာမ်များ ဖြစ်ကြသည်။)

## အများဆိုင်နာမ်

အများနှင့်ဆိုင်သော ပုဂ္ဂိုလ်၊ သတ္တဝါ၊ အရာဝတ္ထုတို့၏ အမည်ကို 'အများဆိုင်နာမ်'ဟု ခေါ်သည်။

> သာဓက

- မြို့၊ ရွာ၊ အိမ်၊ ကျောင်း၊ မြစ်၊ ချောင်း၊ လူ၊ တိရစ္ဆာန်

(၁) 'မြို့' ဟူသော နာမ်သည် မြို့တစ်မြို့တည်းနှင့်သာ သက်ဆိုင်သည်မဟုတ်။ ရှိရှိသမျှ
မြို့အားလုံးနှင့် သက်ဆိုင်သည်။ ထို့ကြောင့် 'မြို့'သည် အများဆိုင်နာမ် ဖြစ်သည်။
(၂) 'ရွာ' ဟူသော နာမ်သည် ရွာတစ်ရွာတည်းနှင့်သာ သက်ဆိုင်သည် မဟုတ်၊ ရှိရှိသမျှ
ရွာအားလုံးနှင့် သက်ဆိုင်သည်။ ထို့ကြောင့် 'ရွာ'သည်လည်း အများဆိုင်နာမ် ဖြစ်သည်။
(ထိုနည်းအတူ 'အိမ်၊ ကျောင်း၊ မြစ်၊ ချောင်း၊ လူ၊ တိရစ္ဆာန်' တို့သည်လည်း အများနှင့်
ဆိုင်သော အများဆိုင်နာမ်များ ဖြစ်ကြသည်။)

## စိတ္တဇနာမ်

ဒြပ်မရှိ၊ ကိုင်တွယ်စမ်းသပ်၍မရ၊ မြင်းလည်းမမြင်နိုင်၊ စိတ်ဖြင့်သာ တွေးတောသိနိုင်သော နာမ်ကို 'စိတ္တဇနာမ်'ဟု ခေါ်သည်။

> သာဓက

မေတ္တာ၊ စေတနာ၊ ကံ၊ ဉာဏ်၊ ဝီရိယ၊ ဇွဲ၊ သတ္တိ၊ သီလ၊ သမာဓိ၊ ပညာ၊ စည်းလုံး ညီညွတ်ရေး၊ အဆိုး၊ အကောင်း၊ အချစ်၊ အမုန်း

'မေတ္တာ' ဟူသော နာမ်သည် အကောင်အထည် ဒြပ်သဏ္ဌာန် အထင်အရှားမရှိ၊ ကိုင်တွယ် စမ်းသပ်၍လည်း မရနိုင်၊ မျက်စိဖြင့် ကြည့်၍လည်း မမြင်နိုင်၊ သို့ရာတွင် မေတ္တာ၏ သဘောကို စိတ်ဖြင့် တွေးတော သိရှိနိုင်သည်။ ဤသို့ စိတ်ဖြင့်သာ တွေးတောသိနိုင်သောကြောင့် 'မေတ္တာ' သည် စိတ္တဇနာမ် ဖြစ်သည်။

(ထိုနည်းအတူ 'စေတနာ၊ ကံ၊ ဉာဏ်၊ ဝီရိယ၊ ဇွဲ၊ သတ္တိ' အစရှိသော နာမ်တို့သည်လည်း အကောင်အထည် ဒြပ်သဏ္ဌာန် အထင်အရှားမရှိ၊ ကိုင်တွယ် စမ်းသပ်၍လည်း မရနိုင်၊ မျက်စိဖြင့်ကြည့် ၍လည်း မမြင်နိုင်။ သို့ရာတွင် ၄င်းတို့၏ သဘောကို စိတ်ဖြင့် တွေးတော သိရှိနိုင်သည်။ ထို့ကြောင့် ၄င်းတို့သည် စိတ္တဇနာမ်များ ဖြစ်ကြသည်။)

## အစုပြနာမ်

အစုအပေါင်း၊ အသင်းအဖွဲ့ကို ဖော်ပြသော နာမ်ကို 'အစုပြနာမ်'ဟု ခေါ်သည်။

> သာဓက

လူထု၊ စစ်တပ်၊ အိမ်ထောင်စု၊ ပါတီ၊ အသင်း၊ အစည်းအရုံး၊ ကော်မတီ၊ ကျွဲအုပ်၊ နွားအုပ်

(၁) 'လူထု' ဟူသော နာမ်သည် လူတစ်ဦးတစ်ယောက်တည်းကို မဆိုလိုပေ။ လူအများ ပါဝင်သော အစုအပေါင်းကို ဆိုလိုသည်။
(၂) 'စစ်တပ်' ဟူသော နာမ်သည် စစ်သားတစ်ယောက်တည်းကို မဆိုလိုပေ။ 'စစ်သား' အများအပြား ပါဝင်သောအစုအပေါင်းကို ဆိုလိုသည်။
(၃) 'အိမ်ထောင်စု' ဟူသော နာမ်သည် မိခင်တစ်ယောက်တည်းကိုသာ ဆိုလိုသည် မဟုတ်။ မိခင်၊ ဖခင်၊ သားသမီး စသည့် 'အိမ်သားစု' အားလုံးကို ဆိုလိုသည်။
(၄) ထို့ကြောင့် လူထု၊ စစ်တပ်၊ အိမ်ထောင်စု တို့သည် ထို့ကြောင့် ဖြစ်ကြသည်။
(၅) ထိုနည်းအတူ 'ပါတီ၊ အသင်း၊ အစည်းအရုံး၊ ကော်မတီ' ဟူသော နာမ်တို့သည်လည်း အစုအပေါင်းကို ပြသော အစုပြနာမ်များ ဖြစ်ကြသည်။

> သာဓက

ကျွဲအုပ်၊ နွားအုပ်

(၆) 'ကျွဲအုပ်၊ နွားအုပ်' ဟူသော နာမ်များသည်လည်းကျွဲတစ်ကောင်တည်း၊ နွားတစ်ကောင်တည်းကို ဆိုလိုသည် မဟုတ်ပေ။ ကျွဲအများစုပေါင်း ပါဝင်သော အစုအပေါင်းကို 'ကျွဲအုပ်'ဟု ခေါ်၍ နွားအများစုပေါင်း ပါဝင်သော အစုအပေါင်းကို 'နွားအုပ်'ဟု ခေါ်သည်။
ဤကဲ့သို့ အစုအပေါင်းနှင့် သက်ဆိုင်သောကြောင့် 'ကျွဲအုပ်၊ နွားအုပ်' တို့သည် အစုပြနာမ်များ ဖြစ်ကြသည်။

> လေ့ကျင့်ခန်း

၁။ အောက်ပါ ဝါကျများရှိ မျဉ်းသားထားသော နာမ် အသီးသီး၏ အမျိုးအမည်ကို ရေးပါ။
(က) စလေဦးပုညသည် ထင်ရှားသော စာဆိုတစ်ဦးဖြစ်သည်။
(ခ) ရောမ အင်ပါယာကြီး ပျက်သွားပြီးနောက် မြို့ကြီးများ တိမ်ကော ပျောက်ကွယ်ခဲ့၏။
(ဂ) ကျောက်အမျိုးအစားကို သုံးမျိုး ခွဲထားသည်။
(ဃ) မြေစေးသည် ဖိအားကြောင့် အသွင်ပြောင်းပြီးလျှင် သင်ပုန်းကျောက် ဖြစ်လာနိုင်သည်။
(င) မြန်မာနိုင်ငံရှိ ရှမ်းပြည်နယ် ဒေသသည် ကုန်းပြင်မြင့် ဖြစ်သည်။
(စ) ရေနံသည် မြေလွှာ အတွင်း၌ အောင်းနေသော သဘာဝ ဒြပ်နှော တစ်မျိုးဖြစ်သည်။
(ဆ) သရက်မြို့ ဘိလပ်မြေစက်တွင် ဓာတ်ငွေ့ ကို လောင်စာအဖြစ်သုံးသည်။
(ဇ) ပန်းပွင့်များသည် ပုံအမျိုးမျိုး၊ အရွယ် အမျိုးမျိုး၊ အရောင်အမျိုးမျိုး ကွဲပြားကြသည်။
(ဈ) ကြက်သွန်ဖြူသည် ဆေးဖက်ဝင်သော အပင်တစ်မျိုးဖြစ်သည်။
(ည) ဗညားဒလသည် ဝန်ကြီး ဖြစ်သည့်ပြင် ဗိုလ်မှူးလည်း ဖြစ်သည်။
၂။ အောက်ပါ နာမ်တို့ကို အနက်အဓိပ္ပာယ်အရ အမျိုးအစား တူရာ အလိုက် အစုခွဲပြပါ။
ဗိုလ်ချုပ်အောင်ဆန်း၊ တောင်ကလပ်၊ မီးတောင် လတ္တီတွဒ်၊ ကျောက်၊ ရာသီဥတု၊ သမုဒ္ဒရာ၊
သမုဒ္ဒရာရေစီးကြောင်း၊ အသင်း၊ နိုင်ငံရေး၊ လူမှုရေး၊ စီးပွားရေး၊ အစည်းအရုံး၊ ရေနံမြေ၊
မဟာဗန္ဓုလ၊ ရေနံချောင်းရေနံမြေ၊ ဓာတ်ငွေ့၊ လေမုန်တိုင်း၊ ဟိုက်ဒြိုဂျင်၊ ဖိအား။
၃။ ပေးထားသော ဝါကျများရှိ မျဉ်းသားထားသော နာမ်များသည် တစ်ဦးဆိုင် နာမ်ဖြစ်လျှင်
အမှန်(၌) ပြ၍ မဖြစ်လျှင် (フ)ပြပါ။
(က)မုတ်သုံရာသီဥတု ရရှိရာ ဒေသများကို အတိအကျ သတ်မှတ်၍ မရနိုင်ပေ။ ( ) ( )
(ခ) အာရှတိုက်ရှိ တိဗက်ကုန်းပြင်မြင့် သည်တောင်တန်းများဖြင့် အနားသတ် လျက်ရှိသည်။ ( )( )
(ဂ) ဂျပန်ပြည်တွင် ပန်အိုးစိုက် ပြုပြင်နည်းများကို မိန်းကလေးများ အထူးတလည်
သင်ကြားကြသည်။ ( )( )
(ဃ) ဆားသည် ရေတွင် ပျော်ဝင်နိုင်သည်။ ( )( )
(င) အောက်စီဂျင်သည် ဟိုက်ဒြိုဂျင်နှင့် ပေါင်းစပ်လျက်ရေထဲ၌ ပါဝင်သည်။( )( )
(စ) မိုးဗြဲရေကာတာသည် ကယားပြည်နယ်တွင်ရှိသည်။ ( ) ( )
(ဆ) ကျွန်ုပ်တို့သည် တိုင်းပြည်နှင့် လူမျိုးအပေါ်တွင် သစ္စာရှိကြရမည်။ ( ) ( )
(ဇ) အပင်များသည် သင့်လျော်သော ရေမြေရာသီဥတုကို မရလျှင် ကောင်းစွာ မဖြစ်ထွန်းချေ။ ( ) (
)
(ဈ) တိရစ္ဆာန် တို့တွင် သဘာဝရန်သူရှိသော်လည်း ၄င်းတို့၏ မျိုးရိုး မတိမ်ကော စေရန်
ကာကွယ်သော နည်းလမ်းများရှိသည်။ ( ) ( )
၄။ ပေးထားသော ဝါကျများရှိ မျဉ်းသားထားသော နာမ်များသည် အများဆိုင် နာမ်ဖြစ်လျှင်
အမှန်(၌ ) ပြ၍ မဖြစ်လျှင် (フ)ပြပါ။
(က) ကျွန်းသည် မုတ်သုံသစ်တော ၌ပေါက်သည်။ ( ) ( )
(ခ) မုန်တိုင်းများကြောင့် ကမ္ဘာအရပ်ရပ်တွင် အသေအပျောက် များခဲ့ပါသည်။ ( ) ( )
(ဂ) တပ်မတော်သည် ပြည်သူအတွက် ဖြစ်သည်။ ( ) ( )
(ဃ) လေဖိအားကို တိုင်းတာ၍ မိုးလေဝသ အခြေအနေကို ခန့်မှန်းနိုင်သည်။ ( ) ( )
(င) အပူနှင့် အလင်းစွမ်းအင်သည် လူ၊ တိရစ္ဆာန်နှင့် အပင်များ အသက်ရှင် ရေး အတွက်
အရေးအကြီးဆုံးသော စွမ်းအင် ဖြစ်သည်။ ( ) ( )
၅။ ပေးထားသော ဝါကျများရှိ မျဉ်းသားထားသော နာမ်များသည် စိတ္တဇနာမ် များဖြစ်လျှင်
အမှန်(၌)ပြ၍ မဖြစ်လျှင်(フ)ပြပါ။
(က) ထင်း၊ ရေနံဆီ၊ မီးသွေးတို့ မီးလောင်ခြင်းမှ ရရှိသော အပူစွမ်းအင်ကို ထမင်း
ဟင်းချက်ပြုတ်ရာ၌ အသုံးပြုရသည်။ ( ) ( )
(ခ) လေဖိအားနည်းရာ အရပ်များသို့ ပတ်ဝန်းကျင်မှ လေများ ဝင်ရောက် တိုက်ခတ်သည်။ ( ) ( )
(ဂ) ပန်းမျိုးစပ်ခြင်းသည် လူတို့၏ အကူအညီဖြင့် ဝတ်မှုန်ကူးခြင်းပင် ဖြစ်သည်။ ( ) ( )
(ဃ) ဟိုက်ဒြိုဂျင်ဓာတ်မှာ အရောင်၊ အနံ့၊ အရသာ မရှိချေ။ ( ) ( )
(င) ကြိုးစားခြင်းသည် အောင်မြင်ခြင်း၏ လမ်းစဖြစ်သည်။ ( ) ( )
၆။ ပေးထားသော ဝါကျများရှိ အစုပြနာမ်များကို မျဉ်းသားပြပါ။
(က) ဦးမြသည် အသင်းကို စတင်တည်ထောင်သူဖြစ်သည်။
(ခ) အဖွဲ့ဝင် ငါးဦးပါဝင်သော အလုပ်အမှုဆောင် ကော်မတီကို ယနေ့ ဖွဲ့စည်းလိုက်သည်။ ( ) ( )
(ဂ) တပ်မတော်သည် နိုင်ငံတော်၏ အသက်အိုးအိမ်စည်းစိမ်တို့ကို ကာကွယ် ပေးသည်။
(ဃ) ကျွန်တော်တို့ အတန်းတွင် မြန်မာသဒ္ဒါကို သင်ကြားလျက်ရှိပါသည်။
(င) နွေရာသီ ကျောင်းပိတ်လျှင် ကျွန်တော်တို့ မိသားစု ဘုရားဖူးသွား ကြပါမည်။
၇။ ကွက်လပ်အသီးသီး၌ သက်ဆိုင်ရာ နာမ်အမျိုးမျိုး အမည်ကို ဖြည့်ပါ။
(က) တစ်ဦး၊ တစ်ယောက်၊ တစ်ခုအတွက် သီးခြား မှည့်ခေါ်ထားသော အမည် ကို _____
ဟု ခေါ်သည်။
(ခ) အများနှင့်ဆိုင်သော ပုဂ္ဂိုလ်၊ သတ္တဝါ၊ အရာဝတ္ထုတို့၏ အမည်ကို _____ဟု ခေါ်သည်။
(ဂ) ဒြပ်မရှိ၊ ကိုင်တွယ်စမ်းသပ်၍မရ၊ မြင်လည်းမမြင်နိုင်၊ စိတ်ဖြင့်သာ တွေး တောသိနိုင်သော
နာမ်ကို _____ဟု ခေါ်သည်။
(ဃ) အစုအပေါင်း၊ အသင်းအဖွဲ့ကို ဖော်ပြသော နာမ်ကို _____ဟု ခေါ်သည်။

---

# နာမ်စား

နာမ်၏ အစားသုံးသော ပုဒ်ကို 'နာမ်စား'ဟု ခေါ်သည်။

သာဓက

ငါ၊ ကျွန်တော်၊ ကျွန်မ၊ ကျွန်ုပ်၊ ကျုပ်၊ သင်၊ မင်း၊ ခင်ဗျား၊ ရှင်၊ နင်၊ ညည်း၊ သူ၊ သင်း၊ ဤ၊ သည်၊ ထို၊ ၄င်း၊ အဘယ်၊ ဘယ်၊ အချို့၊ အားလုံး။

နာမ်စား(၄)မျိုး ရှိသည်။ ၄င်းတို့မှာ -

- ပုဂ္ဂလနာမ်စား
- အညွှန်းနာမ်စား
- အမေးနာမ်စား
- သင်္ချာနာမ်စား

တို့ ဖြစ်ကြသည်။

(အဆိုပါ နာမ်စား(၄)မျိုးအနက် အညွှန်းနာမ်စားနှင့် အမေးနာမ်စားတို့ကို အတွဲ(၁)၊ အခန်း(၄)၌ လည်းကောင်း၊ သင်္ချာနာမ်စားကို အတွဲ(၂)အခန်း(၅)၌ လည်းကောင်း၊ ဖော်ပြမည်။ ဤအတွဲ(၁)၊ အခန်း(၃)၌မူ ပုဂ္ဂလနာမ်စားကို သာဖော်ပြမည်။)

## ပုဂ္ဂလနာမ်စား

ပုဂ္ဂိုလ်၏ အစားသုံးသော နာမ်းစားကို 'ပုဂ္ဂလနာမ်စား'ဟု ခေါ်သည်။

ပုဂ္ဂလနာမ်စား (၃)မျိုး ရှိသည်။ ၄င်းတို့မှာ -

- ပြောသူနာမ်စား
- ကြားနာသူနာမ်စား
- အပြောခံနာမ်စား

တို့ဖြစ်ကြသည်။

### ပြောသူနာမ်စား

ပြောသူနာမ်၏ အစားသုံးသော ပုဒ်ကို 'ပြောသူနာမ်စား'ဟု ခေါ်သည်။

> သာဓက

ငါ၊ ကျွန်တော်၊ ကျွန်မ၊ ကျွန်ုပ်၊ ကျုပ်၊ ကိုယ်၊ တပည့်တော်၊ တပည့်တော်မ

'ငါ ဂုဏ်ထူးရအောင် ကြိုးစာမယ်'ဟု မောင်မောင်က ပြောသည်။

(-ဤဝါကျ၌ 'ငါ' သည် 'မောင်မောင်' ဟူသော နာမ်၏ အစားသုံးသော နာမ်စား ဖြစ်သည်။ 'မောင်မောင်'သည် ပြောသူနာမ် ဖြစ်သည်။ ထို့ကြောင့် 'ငါ'သည် ပြောသူနာမ်စား ဖြစ်သည်။)

ထိုနည်းအတူ 'ကျွန်တော်၊ ကျွန်ုပ်၊ ကျုပ်၊ ကိုယ်၊ တပည့်တော်၊ တပည့်တော်မ' တို့သည် ပြောသူနာမ်၏ အစားသုံးသော ပြောသူနာမ်စားများ ဖြစ်ကြသည်။

ပြောသူနှင့် ကြားနာသူတို့၏ အသက်အရွယ်၊ အဆင့်အတန်း၊ ခင်မင်ရင်းနှီးမှုစသည့် အခြေအနေတို့ကို လိုက်၍ ပြောသူနာမ်စား အမျိုးမျိုးကွဲပြားသည်။

> သာဓက

(ကက) 'ငါတို့ ရုပ်ရှင် သွားကြည့်ရအောင်'ဟု ခင်ခင်က ပြောသည်။
(ခခ) 'ကျွန်တော် ကြီးလာလျှင် ဆရာဝန်ကြီး လုပ်မည်'ဟု မောင်ရေခဲက ပြောသည်။
(ဂဂ) 'ကျွန်မ ကြီးလာလျှင် ကျောင်းဆရာမကြီး လုပ်မည်'ဟု မဝိုင်းက ပြောသည်။
(ဃဃ) 'ဤအမှုကို ကျွန်ုပ် စီရင်ချက်ချမည်'ဟု တရားသူကြီးက ပြောသည်။
(ငင) 'ကျုပ် တို့ရွာကို လာလည်ပါအုံး'ဟု မကျည်းတန်က ဖိတ်ခေါ်သည်။
(စစ) 'ကိုယ် နက်ဖြန် မောင်ရင်တို့အိမ်ကို လာခဲ့အုံးမယ်'ဟု ဖိုးအေးက ပြောသည်။
(ဆဆ) 'တပည့်တော် ပြန်ပါရစေအုံးဘုရား'ဟု ဆရာတော်အား ဒကာကြီး ဦးတင်က ခွင့်ပန်သည်။
(ဇဇ) 'တပည့်တော်မ၏ အိမ်ကို မနက်ဖြန် အရုဏ်ဆွမ်းဘုဉ်းပေးရနြွ်ကပါ ဘုရား'ဟု ဒကာမကြီးဒေါ်မေက လျှောက်သည်။

### ကြားနာသူနာမ်စား

ကြားနာသူနာမ်၏ အစားသုံးသော ပုဒ်ကို 'ကြားနာသူနာမ်စား'ဟု ခေါ်သည်။

သာဓက

မင်း၊ ခင်းဗျား၊ ရှင်၊ နင်၊ သင်၊ ညည်း

- ပြောသူသည် ကြားနာသူကို တိုက်ရိုက်ရည်းညွှန်းပြောသောအခါ ကြားနာသူ၏ အမည်ကို သုံးမည့်အစား နာမ်စားကို သုံး၍ ပြောသည်။ ထိုနာမ်စားသည် ကြားနာသူ၏ အမည်အစားသုံးသောကြောင့် ကြားနာသူနာမ်စား ဖြစ်သည်။

'မင်းကို အထူအဆန်း တစ်ခု ပြောရအုံးမယ်'ဟု မောင်ဇော်ကို မောင်ရေခဲက ပြောသည်။

(- ဤဝါကျ၌ 'မောင်ဇော်'သည် ကြားနာသူနာမ် ဖြစ်သည်။ 'မင်း'သည် 'မောင်ဇော်'ဟူသော ကြားနာသူနာမ်၏ အစားသုံးသော နာမ်စားဖြစ်သည်။ ထို့ကြောင့် 'မင်း'သည် ကြားနာသူနာမ်စား ဖြစ်သည်။ ထိုနည်းအတူ 'ခင်းဗျား၊ ရှင်၊ နင်၊ သင်၊ ညည်း' တို့သည်လည်း ကြားနာသူနာမ်၏ အစားသုံးသော ကြားနာသူနာမ်စားများဖြစ်ကြသည်။)

၂။ ပြောသူနှင့် ကြားနာသူတို့၏ အသက်အရွယ်၊ အဆင့်အတန်း၊ ခင်မင်ရင်းနှီးစသည့် အခြေအနေတို့ကို လိုက်၍ ကြားနာသူနာမ်စား အမျိုးမျိုး ကွဲပြားသည်။

သာဓက။ ။
(ကက) 'ခင်ဗျား အတွေးအခေါ် အလွန်ကောင်းပါပေသည်'ဟု ဦးဖြူကို ဦးဘထွန်းက ချီးမွမ်းသည်။
(ခခ) 'ရှင် ပြန်လာသည်အထိ စောင့်နေပါမည်'ဟု မဖြူက မောင်နီကို ပြောသည်။
(ဂဂ) 'နင် ကျောင်းမှန်မှန်တက်ဖို့ကောင်းသည်'ဟု မဝိုင်းက မောင်ရေခဲကို သတိပေးသည်။
(ဃဃ) 'သင်၏ ကျေးဇူးကို မမေ့ပါ'ဟု ကြွက်ကလေးက ခြင်္သေ့မင်းကို ပြောသည်။
(ငင) 'ညည်းကို မတွေ့ရသည်မှာ ကြာပြီ' မစံပယ်က မနီကို ပြောသည်။

### အပြောခံနာမ်စား

အပြောခံနာမ်၏ အစားသုံးသော ပုဒ်ကို 'အပြောခံနာမ်စား'ဟု ခေါ်သည်။

သာဓက
သူ၊ သင်၊ မင်း၊ ယင်း၊ ၄င်း

ပြောသူနှင့် ကြားနာသူတို့၏အကြား၌ အပြောခံပုဂ္ဂိုလ် တစ်ဦးရှိတတ်သည်။ ထိုအပြောခံပုဂ္ဂိုလ်သည် အပြောခံနာမ် ဖြစ်သည်။ အဆိုပါ အပြောခံနာမ်၏ အစားသုံးသော နာမ်စားသည် အပြောခံနာမ်စား ဖြစ်သည်။

'မောင်ဇော်ကို မနေ့က မတွေ့ဘူး။ သူနေမကောင်းဘူး ထင်ပါရဲ့'ဟု မောင်ရေခဲကို မဝိုင်းက ပြောသည်။

(ဤဝါကျ၌ ပြောသူသည် မဝိုင်း ဖြစ်၍ ကြားနာသူသည် 'မောင်ရေခဲ' ဖြစ်သည်။ မဝိုင်းနှင့် မောင်ရေခဲတို့သည် 'မောင်ဇော်'၏ အကြောင်းကို ပြောနေခြင်းဖြစ် သောကြောင့် 'မောင်ဇော်' သည် အပြောခံနာမ်ဖြစ်သည်။

ထို့ကြောင့် 'သူ'သည် အပြောခံနာမ် 'မောင်ဇော်'၏ အစားသုံးသော အပြောခံနာမ်စား ဖြစ်သည်။)

(၂) ထိုနည်းအတူ သင်း၊ ယင်း၊ ၄င်းတို့သည်လည်း အပြောခံနာမ်၏ အစား သုံးသော
အပြောခံနာမ်စားများဖြစ်ကြသည်။
သာဓက။ ။
(ကက) မောင်ညိုသည် အလွန် မိုက်ရိုင်းသည်။
သင်းကို သတိထားဟု မောင်အေးအား ဒေါ်မြက ပြောသည်။
(ခခ) မြမြသည် သူတစ်ပါးကို ကူညီလေ့ရှိသည်။
၄င်းကို လူတိုင်းက ခင်မင်ကြသည်။
(ဂဂ) မောင်ရွှေသည် ဖျားနေသည်။
ယင်းကို ဆရာဝန်က ဆေးထိုးပေးသည်။

> လေ့ကျင့်ခန်း

ကွက်လပ်များကို ဖြည့်ပါ။
(က) နာမ်၏ အစားသုံးသော ပုဒ်ကို _____ဟု ခေါ်သည်။
(ခ) ပုဂ္ဂိုလ်၏ အစားသုံးသော ပုဒ်ကို _____ဟု ခေါ်သည်။
(ဂ) ပြောသူနာမ်၏အစား သုံးသောပုဒ်ကို _____ဟု ခေါ်သည်။
(ဃ) ပြောသူနာမ်၏ အစားသုံးသော ပုဒ်ကို _____ဟု ခေါ်သည်။
(င) အပြောခံနာမ်၏ အစားသုံးသော ပုဒ်ကို _____ဟု ခေါ်သည်။
၂။ ပေးထားသော နာမ်စားတို့သည် မည့်သည့်နာမ်စားများဖြစ်သည်ကို ဖော်ပြပါ။
(က) ငါ
(ခ) ကျုပ်
(ဂ) ရှင်
(ဃ) သူ
(င)မင်း
(စ) တပည့်တော်
(ဆ) ခင်ဗျား
(ဇ) သင်း
(ဈ) ကျွန်တော်
၃။ အောက်ပါ နာမ်စားတို့ကို အမျိုးတူရာအလိုက် အစုခွဲပြပါ။
နင်၊ ကျုပ်၊ သူ၊ မင်း၊ ကိုယ်၊ ရှင်၊ ကျွန်တော်၊ ကျွန်မ၊ ခင်ဗျား၊ ကျွန်ုပ်၊ သင်း၊ တပည့်တော်၊
တပည့်တော်မ။
၄။ ယှဉ်တွဲဖော်ပြထားသော ပုဂ္ဂလနာမ်စားတို့မှ ဆီလျော်ရာကို ရွေး၍ ကွက်လပ်တွင် ဖြည့်ပါ။
(က) _____ သည် ကျွန်တော်၏ သူငယ်ချင်း ဖြစ်ပါသည်။(သူ၊မင်း)
(ခ) ကျွန်တော်ပြောသည့်အတိုင်း _____ လုပ်သင့်သည်။(ရှင်၊ခင်ဗျား)
(ဂ) _____အကြောင်းကို လုံးဝ မကြားလိုပါ။ (ကျုပ်၊သင်း)
(ဃ) အရှင်ဘုရားအား _____ မေးလျှောက်လိုပါသည်။(သူ၊ ကျွန်တော်)
(င) _____မလာသည့် အကြောင်းရင်းကို မလှက ကျွန်မအား ပြောပြသည်။(ကျွန်တော်၊သူ)
၅။ အောက်ပါ စာပိုဒ်ရှိ မျဉ်းသားထားသော နမ်စားတို့သည် (က) မည်သည့် နာမ်စား ဖြစ်သည်
(ခ) မည်သည့် နာမ်၏ အစားသုံးထားသည်ကို ဖော်ပြပါ။
ကုလားဖြူမြင်းတပ်လည်း သတင်ရလျှင်ရချင်း တံခွန်တိုင်ရွာသို့ အပြင်းလိုက် ခဲ့သည်။ ၄င်း ၁
တို့သည် ရွာသို့ရောက်သောအခါ မင်းကြီး ရွှေလရောင်ကို မတွေ့ရ၍ သူ ၂ သွားရာ အရပ်သို့
မြင်းခြေရာခံ၍ လိုက်သည်။ လေးတိုင်စင် ရွာနား အရောက်တွင်
မင်းကြီးရွှေလရောင် နားနေခိုက်နှင့် ကြုံတွေ့၍ ပစ်ခတ်ရာ မင်းကြီးစီးသော မြင်းကို သေနတ်မှန်၍
၄င်း ၃ သည် ဗုန်းဗုန်း လဲကျလေ တော့သည်။ မင်းကြီး၏ ပေါင်ကိုလည်း ကျည်ဆံထိမှန်သဖြင့်
နေရာမှ မထနိုင် တော့ချေ။ အင်္ဂလိပ်စစ်ဗိုလ်က 'မောင်မင်း ၄ ကို ကျုပ် ၅ ဆေးကုပေး မယ်၊
မောင်မင်းသာ ကျုပ် ၆ တို့ သစ္စာကို ခံပါ'ဟုပြောသည်။ ထိုအခါ ငါ ၇ ဟာဗမာ၊ ငါဟာ
တိုင်းပြည်နှင့် လူမျိုးအပေါ် ဘယ်တော့မှ သစ္စာမဖောက်ဘူး၊ မင်း ၈ တို့ နယ်ချဲ့တွေအောက်
နေရတာထက် သေရတာက မြတ်သေးတယ်။ မင်း ၉ တို့ သစ္စာကို မခံဘူး၊ ငါ့ ၁၀ ကို ခုချက်ချင်း
သတ်ချင်သတ်နိုင်တယ်'ဟု မင်းကြီး ရွှေလရောင်က ရဲဝံ့စွာ ပြန်ပြောသည်။
နမူနာ။ ။ နာမ်စား နာမ်စားအမျိုးအစား အစားသုံးခံရသော နာမ်
၄င်း၁ အပြောခံနာမ်စား ကုလားဖြူမြင်းတပ်
၆။ အောက်ပါဝါကျများရှိ မျဉ်းသားထားသော နာမ်စားများ မှားလျှင်မှန်အောင် ပြင်ရေးပါ။
(က) မောင်ချမ်းသာနှင့် မောင်အေးသည် သူငယ်ချင်းများ ဖြစ်ကြသည်။ သူတို့သည် ကျောင်းမှန်မှန်
တက်သည်။
(ခ) 'ရှင် ကျောင်းသွား တော့်၏မည်'ဟု မဝိုင်းက ပြောသည်။
(ဂ) 'မင်းတို့ ရုပ်ရှင်သွားရအောင်'ဟု ရွှေစင်က မောင်သန်းဒန်ကိုပြော သည်။
(ဃ) 'ကျွန်တော်၏ မောင်လေးသည် အလွန်စာကြိုးသူ ဖြစ်ပါသည်။
ကျွန်ုပ်သည် လူကြီး မိဘ၏ စကားကို နားထောင်သူလည်း ဖြစ်ပါသည်'ဟု မိနိုင်က ပြောသည်။
(င) 'ရှင်တို့ရွာမှာ အိမ်ခြေ ဘယ်လောက်ရှိသလဲ'ဟု ဘကြီးဖြိုးက ဖိုးသာအောင်ကို မေးသည်။
(စ) 'ညည်းကို ငါလာတွေ့အုံးမယ်'ဟု အေးအေး က သင်းသင်းကို ပြောသည်။
(ဆ) 'မင်းတို့ စာမေးပွဲအောင်ချင်ရင် စာကြိုးစားကြ'ဟု ဆရာကြီးက ကျောင်းသားများကို
ဆုံးမသည်။
(ဇ) သင်သည် မိဘစကားကို နားမထောင်သော သားမိုက်ဖြစ်ချေပြီ။
(ဈ) 'သင်းကိုတော့ ဆုံးမရအုံးမယ်'ဟုဆရာကြီးက ပြောသည်။

---

# ကြိယာ

ပြုခြင်းကိုဖြစ်စေ၊ ဖြစ်ခြင်းကိုဖြစ်စေ၊ ရှိခြင်းကိုဖြစ်စေ ဖော်ပြသော ပုဒ်ကို 'ကြိယာ'ဟု ခေါ်သည်။

သာဓက

ပြေး၊ ရိုက်၊ ခွဲ၊ ချက်၊ ကွဲ၊ ကျက်၊ က၊ စား၊ ကစား၊ ဆင်း၊ ဆင်းရဲ၊ သနား၊ ကဲ့ရဲ့၊ ရိုသေ။

ကြိယာကို အနက်အဓိပ္ပာယ်အရ (၃)မျိုးနှင့် ဖွဲ့စည်းတည်ဆောက်ပုံအရ (၃)မျိုး ခွဲသည်။

(အနက်အဓိပ္ပာယ်အရ ကြိယာ(၃)မျိုး အကြောင်းကို အတွဲ(၁) အခန်း(၂)၌ ဖော်ပြခဲ့ပြီ။ ဤအတွဲ(၁)၊ အခန်း(၃)၌ ဖွဲ့စည်းတည်ဆောက်ပုံအရ ကြိယာ(၃) မျိုးအကြောင်းကို ဖော်ပြမည်။)

ဖွဲ့စည်းတည်ဆောက်ပုံအရ ကြိယာ(၃)မျိုး ရှိသည်။ ၄င်းတို့မှာ-

- ပင်ကိုကြိယာ
- ဂုဏ်ရည်ပြကြိယာ
- ပေါင်းစပ်ကြိယာ

တို့ဖြစ်ကြသည်။

## ပင်ကိုကြိယာ

မြန်မာသဒ္ဒါနည်းဖြင့် ခွဲစိတ်၍လည်းမရ၊ ပေါင်းစပ်ဖွဲ့စည်းထားခြင်းလည်းမဟုတ်၊ မူလအတိုင်းဖြစ်သော ပြုခြင်း၊ ဖြစ်ခြင်း၊ ရှိခြင်းကို ပြသော ကြိယာကို 'ပင်ကိုကြိယာ'ဟု ခေါ်သည်။

သာဓက။ ။
က၊ စား၊ ကစား၊ ဆင်း၊ သနား၊ ကဲ့ရဲ့၊ ရိုသေ၊ ရှိ၊ ဖြစ်

(က) စကားလုံးတစ်လုံး၊ သို့မဟုတ် ပုဒ်တစ်ခုကို ခွဲစိတ်လိုက်လျှင် ထိုစကားလုံး၏ မူလအနက်အဓိပ္ပာယ် ပျက်သွားသည်ကို 'ခွဲစိတ်၍မရ'ဟု ဆိုလိုခြင်း ဖြစ်သည်။

(ခ) 'စား၊ ဆင်း၊ ရှိ၊ ဖြစ်' အစရှိသည်တို့သည် ခွဲစိတ်၍လည်းမရ၊ ပေါင်းစပ်ဖွဲ့စည်းထားခြင်းလည်းမဟုတ်သော ပင်ကိုကြိယာများ ဖြစ်ကြသည်။

(ဂ) 'ကစား' ဟူသော ကြိယာသည်လည်း ခွဲစိတ်၍ မရသော၊ ပေါင်းစပ်ဖွဲ့စည်း ထားခြင်းလည်းမဟုတ်သော ပင်ကိုကြိယာ ဖြစ်သည်။ 'ကစား'၏ ဆိုလိုရင်း အနက် တစ်ခုမှာ 'ကျည်းသာ၊ ခုံညင်းဒိုး၊ ဘောလုံး စသည်တို့ဖြင့် 'ကိုယ်လက်လှုပ်ရှားမြူးတူးပျော်ပါးသည်' ဟူ၍ ဖြစ်သည်။

(ဃ) ကစားကို ခွဲစိတ်လိုက်လျှင် 'က' နှင့် 'စား' ဟူသော အစိတ်အပိုင်းနှစ်ခုကို ရမည်။ သို့ရာတွင် 'က' သည်လည်းကောင်း၊ 'စား' သည်လည်းကောင်း 'ကစား' ၏ ဆိုလိုရင်း အနက်ကို မပေးနိုင်ချေ။ ခွဲစိတ်ခြင်းဖြင့် မူလအဓိပ္ပာယ်မှာ ပျက်သွားသည်။ ထို့ကြောင့် 'ကစား 'သည် ခွဲစိတ်၍မရနိုင်သော ပင်ကိုကြိယာ ဖြစ်သည်။

(င) ထို့ပြင် 'ကွာခြား၊ ခုတ်ထစ်၊ ရောင်းဝယ်၊ စွန့်ကြဲ' စသည်တို့ ကဲ့သို့ ပုဒ်အချင်းချင်းပေါင်းစပ်ဖွဲ့စည်းထားသည့် ပေါင်းစပ်ပုဒ်လည်းမဟုတ် သောကြောင့် 'ကစား'သည် ပင်ကိုကြိယာ ဖြစ်သည်။

(ထိုနည်းအတူ 'သနား၊ ကဲ့ရဲ့၊ ရိုသေ' တို့သည်လည်း ခွဲစိတ်၍လည်းမရ၊ ပေါင်းစပ်ဖွဲ့စည်းထားခြင်းလည်းမဟုတ်သော ပင်ကိုကြိယာများ ဖြစ်ကြသည်။)

## ဂုဏ်ရည်ပြကြိယာ

ဂုဏ်အရည်အချင်းပြပုဒ်များ၏ နောက်၌ ကြိယာဝိဘတ်ကို ဆက်ခြင်းဖြင့် ကြိယာကို 'ဂုဏ်ရည်ပြကြိယာ'ဟု ခေါ်သည်။

သာဓက။ ။

ဂုဏ်အရည်အချင်းပြပုဒ် | ကြိယာဝိဘတ် | ဂုဏ်ရည်ပြကြိယာ
---|---|---
ပျင်း | ၏ | ပျင်း၏
ချို | သည်
လှ | သည်
မတ်စောက် | ၏
သာယာ | သည်

(ပျင်း၊ ချို၊ လှ၊ မတ်စောက်၊ သာယာ တို့သည် ဂုဏ်အရည်အချင်းပြပုဒ်များ ဖြစ်ကြသည်။ ၄င်းတို့၏နောက်၌ ကြိယာဝိဘတ်များ ဖြစ်သော 'သည်၊ ၏' တို့ကို ဆက်လိုက်သောအခါ 'ပျင်းသည်/၏ ၊ ချိုသည်/၏ ၊ လှသည်/၏ ၊ မတ်စောက်သည်/၏ ၊ သာယာသည်/၏' စသော ဂုဏ်ရည်ပြကြိယာများ ဖြစ်လာကြသည်။)

ဂုဏ်ရည်ပြကြိယာအချို့

ဂုဏ်အရည်အချင်းပြပုဒ် | ကြိယာဝိဘတ် | ဂုဏ်ရည်ပြကြိယာ
---|---|---
ပူ | ၏  | ပူသည်/ပူ၏
အေး | သည် | ?
နီ | ၏ | ?
ထင်ရှား | သည် | ?
လှပ | ၏ | ?
စိမ်းလန်း | သည် | ?
ခမ်းနား | ၏ | ?
ချွန်ထက် | သည် | ?
မှောင်မိုက် | ၏ | ?
ရဲရင့် | သည် | ?

## ပေါင်းစပ်ကြိယာ

ပုဒ်တို့ကို ပေါင်းစပ်ပြီးနောက် ကြိယာဝိဘတ် ဆက်ထားသော 'ပေါင်းစပ်ကြိယာ'ဟု ခေါ်သည်။

သာဓက။ ။

စားသောက်သည်၊ ခုတ်ထစ်၏၊ ဆေးခြယ်သည်၊ ရေကူး၏၊ ကောင်းမြတ်သည်၊ ကြီးကျယ်၏၊ စိတ်တိုသည်၊ အားငယ်၏

၁၉။ ဤသို့ ပေါင်းစပ်ရာတွင် ပေါင်းစပ်ပါဝင်သော ဝါစင်္ဂတို့ကို လိုက်၍ အောက်ပါ အတိုင်း ခွဲခြား လေ့လာနိုင်သည်။

- ကြိယာ+ကြိယာ
- နာမ်+ကြိယာ
- နာမဝိသေသန+နာမဝိသေသန
- နာမဝိသေသန+ကြိယာ

### ကြိယာ+ကြိယာ

ကြိယာပုဒ်တစ်ခုနှင့် အခြားကြိယာပုဒ် တစ်ခုတို့ကို ပေါင်းစပ်ပြီးနောက် ကြိယာဝိဘတ် ဆက်လိုက်ခြင်းဖြင့် ပေါင်းစပ်ကြိယာ ဖြစ်လာသည်။

သာဓက။ ။

ကြိယာ | ကြိယာ | ကြိယာဝိဘတ် | ပေါင်းစပ်ကြိယာ
---|---|---|---
ပြော | ဆို | သည် | ပြောဆိုသည်
ခုတ် | ထစ် | ၏ | ?
စား | သောက် | သည် | ?
ရောင်း | ဝယ် | ၏ | ?
ဟော | ပြော | သည် | ?

### နာမ်+ကြိယာ

နာမ်ပုဒ်တစ်ခုနှင့် ကြိယာပုဒ်တစ်ခုကို ပေါင်းစပ်ပြီးနောက် ကြိယာဝိဘတ်ဆက်လိုက်ခြင်းဖြင့် ပေါင်းစပ်ကြိယာ ဖြစ်လာသည်။

သာဓက။ ။

နာမ် | ကြိယာ | ကြိယာဝိဘတ် | ပေါင်းစပ်ကြိယာ
---|---|---|---
ဆေး | ခြယ် | သည် | ဆေးခြယ်သည်
ကျောက် | ထိုး | ၏ | ?
ရေ | ကူး | သည် | ?
အပြစ် | ပေး | ၏ | ?

### နာမဝိသေသန+နာမဝိသေသန

နာမဝိသေသနပုဒ်တစ်ခုနှင့် အခြား နာမဝိသေသနပုဒ်တစ်ခုကို ပေါင်းစပ်ပြီးနောက် ကြိယာဝိဘတ် ဆက်ခြင်းဖြင့် ပေါင်းစပ်ကြိယာ ဖြစ်လာသည်။

သာဓက။ ။

နာမဝိသေသန | နာမဝိသေသန | ကြိယာဝိဘတ် | ပေါင်းစပ်ကြိယာ
---|---|---|---
ကောင်း | မြတ် | ၏ | ကောင်းမြတ်၏
လျင် | မြန် | သည် | ?
ကြီး |ကျယ် | ၏ | ?
ဆိုး | ယုတ် | သည် | ?
မည်း |မှောင် | ၏ | ?

### နာမဝိသေသန+ကြိယာ

နာမဝိသေသနတစ်ခုနှင့် ကြိယာပုဒ်တစ်ခု ကိုပေါင်းစပ်ပြီးနောက် ကြိယာ ဝိဘတ်ဆက်ခြင်းဖြင့် ပေါင်းစပ်ကြိယာ ဖြစ်လာသည်။

သာဓက။ ။

နာမဝိသေသန | ကြိယာ | ကြိယာဝိဘတ် | ပေါင်းစပ်ကြိယာ
---|---|---|---
နိမ့် | ကျ | သည် | နိမ့်ကျသည်
မြင့် | တက် | ၏ | ?

> လေ့ကျင့်ခန်း

၁။ ပေးထားသော ဝါကျများရှိ မျဉ်းသားထားသော ကြိယာတို့သည် အနက် အဓိပ္ပာယ်အရ
မည်သည့်ကြိယာ ဖြစ်သည်ကို ဖော်ပြပါ။
(က) နေသည် ချစ်ချစ်တောက် ပူသည်။
(ခ) ဦးဖြိုးသာသည် ဆင်းရဲသော်လည်း စိတ်ချမ်းသာသည်။
(ဂ) လသာသည်။
(ဃ) ဥသြငှက်တွန်သံသည် သာယာ၏။
(င) မောင်ကျော်သည် ဆရာမိဘကို ရိုသေသည်။
(စ) ကစားချိန်၌ ကစား၍ စာဖတ်ချိန်၌ စာဖတ်ပါ။
(ဆ) ဤအဆောက်အအုံသည် အလွန် ခမ်းနားသည်။
(ဇ) အမေသည် သားငယ်ကို ပွေ့ပိုက်ထားသည်။
(ဈ) ကျွန်တော် မမက ဈေးသွား၍ မေမေက ထမင်းချက်ပါသည်။
(ည) မောင်မောင်၏ မိဘများသည် ပစ္စည်းဥစ္စာပြည့်စုံကြသည်။
၂။ အောက်ပါ ကြိယာများကို ဖွဲ့စည်းပုံအရ အမျိုးအစားခွပြီး အမျိုးတူရာ အလိုက် အစုခွဲပြပါ။
လွတ်လပ်(သည်)၊ နီ(သည်)၊ ပြိုင်(သည်)၊ ခမ်းနား(သည်)၊ အုပ်ချုပ်(သည်)၊ ညီညွတ်(သည်)၊
ကျော်စော(သည်)၊ ဟောပြော(သည်)၊ စုပေါင်း(သည်)၊ ဆန်းကြယ်(သည်)၊ ရေကူး(သည်)၊
လျင်မြန်(သည်)၊ စိတ်တို(သည်)၊ ပြောဆို(သည်)၊ ရောင်းဝယ်(သည်)၊ ပြုပြင်(သည်)၊
ကြည့်ရှု(သည်)၊ နှေး(သည်)။
၃။ ပေးထားသော ပေါင်းစပ်ကြိယာများ၌ ပါဝင်သည့် ဝါစင်္ဂတို့ကို ဖော်ပြပါ။
လဲ့ချော်၊ လောဘကြီး၊ ကြီးကျယ်၊ နိမ့်မြင့်၊ လုံးထွေး၊ ပျော်ရွှင်၊ ပေါင်းစပ်၊ ခေါ်တွင်၊ စိမ်းလန်း၊
နိမ့်ကျ။
နမူနာ။ ။စိုက်ပျိုး=စိုက်(ကြိယာ)+ပျိုး(ကြိယာ)
၄။ ကွက်လပ်များ၌ သက်ဆိုင်ရာကြိယာအမည်တို့ကို ဖြည့်ပါ။
(က) ပြုခြင်းကိုဖြစ်စေ၊ ဖြစ်ခြင်းကိုဖြစ်စေ၊ ရှိခြင်းကိုဖြစ်စေ ပြသော ပုဒ်ကို _____
ဟု ခေါ်သည်။
(ခ) မြန်မာသဒ္ဒါနည်းဖြင့် ခွဲစိတ်၍လည်းမရ၊ ပေါင်းစပ်ဖွဲ့စည်းထားခြင်းလည်းမဟုတ်၊
နဂိုမူလအတိုင်းဖြစ်သော ပြုခြင်း၊ဖြစ်ခြင်း၊ရှိခြင်းကို ပြသော ကြိယာကို _____ဟု ခေါ်သည်။
(ဂ) ဂုဏ်အရည်အချင်းပြပုဒ်များ၏ နောက်၌ကြိယာဝိဘတ်ကို ဆက်ခြင်းဖြင့် ဖြစ်လာသော
ကြိယာကို _____ဟု ခေါ်သည်။
(ဃ) ပုဒ်တို့ကို ပေါင်းစပ်ပြီးနောက် ကြိယာဝိဘတ်ဆက်ထားသော ကြိယာကို _____
ဟု ခေါ်သည်။

---

# နာမဝိသေသန

နာမ်ကို အထူးပြုသော ပုဒ်ကို 'နာမဝိသေသန'ဟု ခေါ်သည်။

သာဓက

ကောင်းသော၊ ဆိုးသော၊ ရိုင်းသော၊ လိမ္မာသော၊ ကောင်းမြတ်သော၊ သန့်ရှင်းသော၊ ယဉ်ကျေးသိမ်မွေ့သော။

နာမဝိသေသနတို့ကို အနက်အဓိပ္ပာယ်အရ(၄)မျိုးနှင့် ဖွဲ့စည်းတည်ဆောက်ပုံအရ(၂)မျိုး ခွဲသည်။

နာမဝိသေသနသည် အနက်အဓိပ္ပာယ်အရ (၄)မျိုး ရှိသည်။ ၄င်းတို့မှာ-

- ဂုဏ်ရည်ပြနာမဝိသေသန
- အညွှန်းနာမဝိသေသန
- သင်္ချာနာမဝိသေသန
- အမေးနာမဝိသေသန

တို့ဖြစ်ကြသည်။

(ထိုနာမဝိသေသန(၄)မျိုးအကြောင်းကို အတွဲ(၁)၊ အခန်း(၂)၌ အကျဉ်းမျှ ဖော်ပြခဲ့ပြီ။ ဤအတွဲ(၁)၊ အခန်း(၃)၌မူ ဖော်ပြပါ နာမဝိသေသန(၄)မျိုး အနက်မှ ဂုဏ်ရည်ပြနာမဝိသေသနအကြောင်းနှင့် ဖွဲ့စည်းတည်ဆောက်ပုံအရ နာမဝိသေသန(၂)မျိုးအကြောင်းကို အကျယ်ဖော်ပြမည်။)

## ဂုဏ်ရည်ပြနာမဝိသေသန

နာမ်၏ ဂုဏ်အရည်အချင်းကို ပြ၍ ယင်းနာမ်ကို အထူးပြုသည့် ပုဒ်ကို 'ဂုဏ်ရည်ပြနာမဝိသေသန'ဟု ခေါ်သည်။

သာဓက။ ။
မွန်မြတ်သော၊ စည်ကားသည့်၊ ထူးချွန်မည့်၊ လိမ္မာ

(က) သွေးလှူခြင်းသည် မွန်မြတ်သော ဒါနဖြစ်သည်။

ဤဝါကျ၌ မွန်မြတ်သော သည်မွန်မြတ် ဟူသော ဂုဏ်အရည်အချင်းပြ ပုဒ်နောက်က သော ပစ္စည်းကို ဆက်၍ ဒါန ဟူသော နာမ်၏ ဂုဏ်အရည် အချင်းကို ပြသည့် ဂုဏ်ရည်ပြနာမဝိသေသန ဖြစ်သည်။

(ခ) ရန်ကုန်မြို့သည် လူနေ စည်ကားသည့်မြို့တော် ဖြစ်သည်။

ဤဝါကျ၌ စည်ကားသည့် သည် စည်ကား ဟူသော ဂုဏ်အရည်အချင်းပြပုဒ် နောက်က သည့် ပစ္စည်းကို ဆက်၍ မြို့တော် ဟူသော နာမ်၏ဂုဏ်အရည် အချင်းကို ပြသည့် ဂုဏ်ရည်ပြနာမဝိသေသန ဖြစ်သည်။

(ဂ) မစံပယ်သည် ထူးချွန်မည့် ကျောင်းသူတစ်ဦးဖြစ်သည်။

ဤဝါကျ၌ ထူးချွန်မည့် သည် ထူးချွန် ဟူသော ဂုဏ်အရည်အချင်းပြ ပုဒ်နောက်က မည့် ပစ္စည်းကို ဆက်၍ ကျောင်းသူ ဟူသော နာမ်၏ ဂုဏ်ရည်အချင်းကို ပြသည့် ဂုဏ်ရည်ပြနာမဝိသေသန ဖြစ်သည်။

(ဃ) အောင်နက်သည် ခွေးလိမ္မာဖြစ်သည်။

ဤဝါကျ၌ လိမ္မာ ဟူသော ဂုဏ်အရည်အချင်းပြပုဒ်သည် ခွေး ဟူသော နာမ်၏အရည်အချင်းကို ပြ၍ ယင်း ခွေး ကို အထူးပြုသည့် ဂုဏ်ရည်ပြနာမဝိသေသန ဖြစ်သည်။

၂၅။ ဂုဏ်ရည်ပြနာမဝိသေသနတို့သည် နာမ်ကို အထူးပြုရာ၌ နည်း(၂)နည်း ဖြင့်
အထူးပြုလေ့ရှိသည်။ ၄င်းတို့မှာ-
(က) သော၊ သည့်၊ မည့် ပစ္စည်းတို့ကို ဂုဏ်ရည်ပြပုဒ်နောက်က ဆက်၍ နောက်က နာမ်ပုဒ်ကို
အထူးပြုခြင်း။
(ခ) နာမ်ပုဒ်နှင့် တိုက်ရိုက် ပေါင်းစပ်၍ ရှေ့က နာမ်ပုဒ်ကို အထူးပြုခြင်းတို့ ဖြစ်သည်။
၂၆။(က) ပစ္စည်းဆက်၍ နောက်က နာမ်ပုဒ်ကို အထူးပြုပုံ
ဂုဏ်ရည်ပြနာမဝိသေသန နာမ်
မွန်မြတ်သော
ထူးဆန်းသော
သပ္ပာယ်သည့်
ရဲ့ရင့်သည့်
ထူးချွန်မည့်
ကျော်ကြားမည့်
ဒါန
ပုံပြင်
စေတီ
စစ်သူကြီး
ကျောင်းသား
စာအုပ်
(ခ) နာမ်ပုဒ်နှင့် တိုက်ရိုက် ပေါင်းစပ်၍ ရှေ့က နာမ်ပုဒ်ကို အထူးပြုပုံ
နာမ် ဂုဏ်ရည်ပြနာမဝိသေသန
ဆရာ
လူ
ခွေး
ဓား
ရေ
ဆင်
ကောင်း
ဆိုး
လိမ္မာ
ရှည်
အေး
ရိုင်း

ဖွဲ့စည်းတည်ဆောက်ပုံအရနာမဝိသေသန။ ။နာမဝိသေသနသည် ဖွဲ့စည်းတည်ဆောက်ပုံအရ (၂)မျိုး ရှိသည်။ ၄င်းတို့မှာ-

- ပင်ကိုနာမဝိသေသန
- ပေါင်းစပ်နာမဝိသေသန

တို့ဖြစ်ကြသည်။

## ပင်ကိုနာမဝိသေသန

မြန်မာသဒ္ဒါနည်းဖြင့် ခွဲစိတ်၍လည်း မရ၊ ပေါင်းစပ်ဖွဲ့စည်းထားခြင်းလည်းမဟုတ်၊ နဂိုမူလအတိုင်းဖြစ်သော နာမဝိသေသနကို 'ပင်ကိုနာမဝိသေသန'ဟု ခေါ်သည်။

သာဓက

ကောင်းသော၊ မြင့်သော၊ အေးသော၊ ချိုသော၊ ဝသော၊ ခမ်းနားသော၊ လိမ္မာသော၊ ယဉ်ကျေးသော၊ ဝပြောသော

စကားလုံးတစ်လုံး၊ သို့မဟုတ် ပုဒ်တစ်ခုကို ခွဲစိတ်လိုက်လျှင် ထိုစကားလုံး၏ မူလရှိရင်း အနက်အဓိပ္ပာယ် ပျက်သွားသည်ကို 'ခွဲစိတ်၍မရ'ဟု ဆိုလိုခြင်း ဖြစ်သည်။

သာဓကအားဖြင့် 'ကောင်း၊ မြင့်၊ အေး' စသည်တို့သည် ခွဲစိတ်၍လည်းမရ၊ ပေါင်းစပ်ထားခြင်းလည်းမဟုတ်သော ပင်ကိုနာမဝိသေသနများ ဖြစ်ကြသည်။

'ခမ်းနား' ဟူသော နာမဝိသေသနသည်လည်း ခွဲစိတ်၍မရသော ပေါင်းစပ်ဖွဲ့စည်းထားခြင်းလည်း မဟုတ်သော ပင်ကိုနာမဝိသေသန ဖြစ်သည်။ ခမ်းနား ၏ဆိုလိုရင်း အနက်မှာ 'ကြီးကျယ်ထည်ဝါသော' ဟူ၍ဖြစ်သည်။ 'ခမ်းနား' ကိုခွဲလိုက်လျှင် 'ခမ်း' နှင့် 'နား' ဟူသော အစိတ်အပိုင်း နှစ်ခုကို ရမည်။ သို့ရာတွင် ခမ်းသည်လည်းကောင်း၊ နားသည်လည်းကောင်း ခမ်းနား ၏ ဆိုလိုရင်းအနက်ကို မပေးနိုင်ချေ။

ဤသို့ခွဲစိတ်ခြင်းဖြင့်ဆိုလိုရင်း အနက်အဓိပ္ပာယ်မှာ ပျက်သွားသည်။ ထို့ကြောင့် ခမ်းနားသည် ထပ်မံခွဲစိတ်မရသော ပင်ကိုနာမဝိသေသန ဖြစ်သည်။

ထိုနည်းအတူ 'လိမ္မာသော၊ ယဉ်ကျေးသော၊ ဝပြောသော' စသည်တို့သည် ခွဲစိတ်၍လည်းမရ၊ ပေါင်းစပ်ထားခြင်းလည်းမဟုတ်၊ နဂိုမူလအတိုင်းဖြစ်သော ပင်ကိုနာမဝိသေသနများ ဖြစ်ကြသည်။

## ပေါင်းစပ်နာမဝိသေသန

နာမဝိသေသနတစ်ခု အနည်းဆုံး ပါဝင်လျက် နာမ်တစ်ခုနှင့်ဖြစ်စေ၊ နာမဝိသေသနတစ်ခုနှင့်ဖြစ်စေ ပေါင်းစပ်ဖွဲ့စည်းထားသော နာမဝိသေသနကို 'ပေါင်းစပ်နာမဝိသေသန'ဟု ခေါ်သည်။

သာဓက။ ။

ရုပ်ဖြောင့်၊ ပါးစပ်ဖွာ၊ မျက်စိဖွဲ၊ မျက်နှာပွင့်၊သတ္တိပြောင်၊ ညံ့ဖျင်း၊ ကျယ်ပြန့်၊ သေးသွယ်

နာမ် | နာမဝိသေသန | ပေါင်းစပ်နာမဝိသေသန
---|---|---
ရုပ်|ဖြောင့်|ရုပ်ဖြောင့်
ပါးစပ်|ဖွာ| ?
မျာက်နှာ|ပွင့်| ?
သတ္တိ|ပြောင်| ?
စိတ်|တို| ?
အား|ငယ်| ?

နာမဝိသေသန | နာမဝိသေသန | ပေါင်းစပ်နာမဝိသေသန
---|---|---
ညံ့|ဖျင်း|ညံ့ဖျင်း
ကျယ်|ပြန့်| ?
သေး|သွယ်| ?
မိုက်|ရိုင်း| ?
ကြီး|လေး| ?
ဖြောင့်|မတ်| ?
တည်|ငြိမ်| ?

> လေ့ကျင့်ခန်း

၁။ နာမဝိသေသန ဆိုသည်မှာ အဘယ်နည်း။
၂။ ကွက်လပ်များကို ဖြည့်ပါ။
(က) နာမ်ကို အထူးပြုသော ပုဒ်ကို _____ဟု ခေါ်သည်။
(ခ) နာမ်၏ အရည်အချင်းကို ပြသော ပုဒ်ကို_____ဟု ခေါ်သည်။
(ဂ) မွန်မြတ်သော၊ စည်ကားသည့်၊ ထူးချွန်မည့် တို့သည် _____ များဖြစ် ကြသည်။
(ဃ) _____ _____တို့သည် နာမ်၏ ဂုဏ်အရည်အချင်းကို ပြသော
ဂုဏ်ရည်ပြနာမဝိသေသနများ ဖြစ်ကြသည်။
(င) ဖွဲ့စည်းတည်ဆောက်ပုံအရ နာမဝိသေသနကို (၂)မျိုး ခွဲသည်။ တစ်မျိုး မှာ _____ ဖြစ်၍
ကျန်တစ်မျိုးမှာ _____ ဖြစ်သည်။
(စ) မြန်မာသဒ္ဒါနည်းဖြင့် ခွဲစိတ်၍လည်းမရ၊ ပေါင်းစပ်ဖွဲ့စည်းထားခြင်းလည်းမဟုတ်၊
နဂိုမူလအတိုင်းဖြစ်သော နာမဝိသေသနကို _____ဟု ခေါ်သည်။
(ဆ) နာမဝိသေသနတစ်ခု အနည်းဆုံး ပါဝင်လျက် နာမ်တစ်ခုနှင့် ဖြစ်စေ၊ နာမဝိသေသန
တစ်ခုနှင့် ဖြစ်စေ ပေါင်းစပ်ဖွဲ့စည်းထားသော နာမဝိသေသန ကို _____ဟု ခေါ်သည်။
(ဇ) ပါးစပ်ဖွာ၊ မျက်နှာပွင့်၊ သတ္တိပြောင် တို့သည် _____ နာမဝိသေသန များဖြစ်ကြသည်။
(ဈ) ညံ့ဖျင်း၊ ဖြောင့်မတ်၊ မိုက်ရိုင်း တို့သည် _____ နာမဝိသေသနများ ဖြစ်ကြသည်။
၃။ ဂုဏ်ရည်ပြနာမဝိသေသနပါရှိသော ဝါကျများကို ဂုဏ်ရည်ပြကြိယာ ပါရှိသော
ဝါကျများဖြစ်အောင် ပြင်ရေးပါ။
နမူနာ။ ။ရွာဝန်းကျင်၌ စိမ်းလန်းသော လယ်ကွင်းများရှိသည်။
(ဂုဏ်ရည်ပြနာမဝိသေသန)
- ရွာဝန်းကျင်၌ ရှိသော လယ်ကွင်းများသည် စိမ်းလန်းသည်။
(ဂုဏ်ရည်ပြကြိယာ)
(က) မိဖြူသည် ယဉ်ကျေးသိမ်မွေ့သော မိန်းကလေး ဖြစ်သည်။
(ခ) ရာဇာဓိရာဇ် အရေးတော်ပုံးကျမ်းသည် ထင်းရှားသာ ကျမ်းဖြစ်သည်။
(ဂ) မဝိုင်းသည် မိဘဆရာကို ရိုသေသော မိန်းကလေး ဖြစ်သည်။
(ဃ) မဟာဗန္ဓုလသည် ရဲရင့်သော စစ်သူကြီး ဖြစ်သည်။
(င) ကြက်ဆူဆီသည် ပျစ်ချွဲသော အရည်တစ်မျိုးဖြစ်သည်။
(စ) မောင်ဇော်သည် အားကစား၌ ထူးချွန်သော လူငယ်တစ်ဦး ဖြစ်သည်။
(ဆ) သွေးလှူခြင်းသည် မွန်မြတ်သော ဒါနဖြစ်သည်။
(ဇ) ရွှေတိဂုံသည် အလွန်သပ္ပာယ်သော စေတီဖြစ်သည်။
(ဈ) လကွယ်ညသည် မှောင်မိုက်သော ညဖြစ်သည်။
(ည) မွန်ဝန်ကြီး ဗညားဒသည် စစ်ရေးစစ်ရာ၌ ကျွမ်းကျင်သော စစ်သူကြီး ဖြစ်သည်။
၄။ ပေးထားသော ဂုဏ်ရည်ပြပုဒ် အသီးသီးကို ဂုဏ်ရည်ပြနာမဝိသေသန အဖြစ် ဝါကျ တစ်ခုစီ၌
သုံးပြပါ။
မြန်၊ သွက်လက်၊ ကြီးကျယ်၊ နီ၊ ဝါ၊ စိမ်း၊ တောက်ပ၊ မြင့်မား၊ နိမ့်ကျ၊ ရွှင်လန်း။

---

# ကြိယာဝိသေသန

ကြိယာကို အထူးပြုသော ပုဒ်ကို 'ကြိယာဝိသေသန'ဟု ခေါ်သည်။

အနက်အဓိပ္ပာယ် အရ ကြိယာဝိသေသန (၅)မျိုး ရှိသည်။ ၄င်းတို့မှာ-

- အချိန်ပြကြိယာဝိသေသန
- အမူအရာပြကြိယာဝိသေသန
- အခြေအနေပြကြိယာဝိသေသန
- ပမာဏပြကြိယာဝိသေသန
- အမေးကြိယာဝိသေသန

တို့ဖြစ်ကြသည်။

(အဆိုပါ ကြိယာဝိသေသန (၅)မျိုးအကြောင်းကို အတွဲ(၁)၊ အခန်း(၂)၌ အကျဉ်းမျှ ဖော်ပြခဲ့ပြီ။ အခြေအနေပြကြိယာဝိသေသန၊ ပမာဏပြကြိယာဝိသေသနနှင့် အမေးကြိယာဝိသေသနတို့ အကြောင်းကို အတွဲ(၁)၊ အခန်း(၄)၌ဆက်လက် ဖော်ပြမည်။ ဤအတွဲ(၁)၊ အခန်း(၃)၌မူ အချိန်ပြ ကြိယာဝိသေသန နှင့် အမူအရာပြကြိယာဝိသေသန တို့အကြောင်းကို ဖော်ပြ မည်။)

## အချိန်ပြကြိယာဝိသေသန

အချိန်ကာလကို ပြခြင်းဖြင့် ကြိယာကို အထူးပြုသော ပုဒ်ကို 'အချိန်ပြကြိယာဝိသေသန'ဟု ခေါ်သည်။

သာဓက။ ။

ယခင်က၊ ယနေ့၊ နက်ဖြန်၊ နောက်နောင်၊ မကြာမီ၊ ချက်ချင်း၊ ခဏချင်း၊ ရုတ်တရက်၊ အစဉ်၊ အမြဲ၊ မပြတ်

(က) အဖေသည် မန္တလေးသို့ နက်ဖြန် သွားမည်။

("ဤဝါကျ၌ 'အဖေ'သည် မန္တလေးသို့ မည့်သည့်အချိန်တွင် 'သွားမည်'ကို 'နက်ဖြန်' ဟူသော ပုဒ်က ပြသည်။",
"'နက်ဖြန်' ဟူသော ပုဒ်သည် အဖေမန္တလေး သွားမည့် အချိန်ကို ဖော်ပြခြင်းဖြင့် 'သွား' ဟူသော ကြိယာကို အထူးပြုသည်။",
"ထို့ကြောင့် 'နက်ဖြန်' သည် အချိန်ပြကြိယာဝိသေသန ဖြစ်သည်။")

(ခ) ယခင်က ဆိုခဲ့သည့်အတိုင်း သဘောတူကြသည်။
(ဂ) မန္တလေး အမြန်ရထားသည် မကြာမီ ဆိုက်မည်။
(ဃ) မိမိ၏ အလုပ်တာဝန်ကို အစဉ် ရိုသေလေးစားပါ။
(င) ဤကိစ္စကို ယခု ပင် ဆောင်ရွက်လိုက်ပါ။
(စ) မီးလောင်လျှင် မီသတ်ကို ချက်ချင်း အကြောင်းကြားပါ။

('ယခင်က၊ ယခု၊ မကြာမီ၊ ချက်ချင်း၊ အစဉ်' စသော အချိန်ပြကြိယာဝိသေသနတို့၏ အသုံးကိုလည်း အထက်ပါ ဝါကျများတွင် လေ့လာနိုင်သည်။)

## အမူအရာပြကြိယာဝိသေသန

ဆောင်ရွက်ပုံအမူအရာကိုပြခြင်းဖြင့် ကြိယာကို အထူးပြုသော ပုဒ်ကို 'အမူအရာပြကြိယာဝိသေသန'ဟု ခေါ်သည်။

သာဓက။ ။

ဒယိမ်းဒယိုင်၊ ယုယုယယ၊ တီတီတာတာ၊ ညီညီညာညာ၊ ချိုသာစွာ၊ အလျင်အမြန်၊ ကချော်ကချွတ်၊ တမြုံ့မြုံ့၊ တရိုတသေ

(က) အဘိုးအိုသည် ဒယိမ်းဒယိုင် လျှောက်လာသည်။

("ဤဝါကျ၌ အဘိုးအို မည့်သို့ လမ်းလျှောက်လာသည်ကို 'ဒယိမ်းဒယိုင်' ဟူသော ပုဒ်က ပြသည်။",
"'ဒယိမ်းဒယိုင်' ဟူသော ပုဒ်သည် အဘိုးအို လမ်းလျှောက်ပုံအမူအရာကို ပြခြင်းဖြင့် လျှောက် ဟူသော ကြိယာကို အထူးပြုသည်။",
"ထို့ကြောင့် 'ဒယိမ်းဒယိုင်' သည် အမူအရာပြ ကြိယာဝိသေသန ဖြစ်သည်။"

(ခ) မိခင်သည် သားငယ်ကို ယုယုယယ ထွေးပိုက်သည်။
(ဂ) နိုင်ငံတော်အလံကို ညီညီညာညာ အလေးပြုကြသည်။
(ဃ) လူချစ်လူခင်များလိုလျှင် စကားကို ချိုသာစွာ ပြောပါ။
(င) ဘကြီးဖြိုးသည် ကွမ်းကို တမြုံ့မြုံ့ ဝါးနေသည်။

(ယုယုယယ၊ ညီညီညာညာ၊ ချိုသာစွာ၊ တမြုံ့မြုံ့ စသော အမူအရာပြ ကြိယာဝိသေသနတို့၏ အသုံးကိုလည်း အထက်ပါ ဝါကျများတွင် လေ့လာ နိုင်သည်။)

> လေ့ကျင့်ခန်း

၁။ ကြိယာဝိသေသနဆိုသည်မှာ အဘယ်နည်း။
၂။ အချိန်ပြကြိယာဝိသေသန ဆိုသည်မှာ အဘယ်နည်း။ အချိန်ပြ
ကြိယာဝိသေသန(၅)ခုကိုဖော်ပြ၍ ဝါကျတစ်ခုစီ၌ သုံးပြပါ။
၃။ အမူအရာပြကြိယာဝိသေသန ဆိုသည်မှာ အဘယ်နည်း။ အမူအရာပြ ကြိယာဝိသေသန (၅)ခုကို
ဖော်ပြ၍ ဝါကျတစ်ခုစီ၌ သုံးပြပါ။
၄။ ကွက်လပ်အသီးသီး၌ သက်ဆိုင်ရာ ကြိယာဝိသေသနအမည်ကို ဖြည့်ပါ။
(က) အချိန်ကာလကို ပြခြင်းဖြင့် ကြိယာကို အထူးပြုသော ပုဒ်ကို _____ဟု ခေါ်သည်။
(ခ) ဆောင်ရွက်ပုံအမူအရာကို ပြခြင်းဖြင့်ကြိယာကို အထူးပြုသော ပုဒ်ကို _____ဟု ခေါ်သည်။
(ဂ) နှေးနှေး၊ လျင်မြန်စွာ၊ကသောကမျော တို့သည် _____ ကြိယာဝိ သေသနများ ဖြစ်ကြသည်။
(ဃ) နက်ဖြန်၊ ယနေ့၊ ယခု၊ မကြာမီ တို့သည် _____ ကြိယာဝိသေသန များ ဖြစ်ကြသည်။
၅။ အောက်ပါ ဝါကျများရှိ မျဉ်းသားထားသော ကြိယာဝိသေသနအသီးသီး၏ အမျိုးအမည်ကို
ရေးပါ။
(က) နိုင်ငံတော် အလံကို ညီညီညာညာ အလေးပြုကြသည်။
(ခ) တပေါင်းလ၌သစ်ရွက်များသည် တဖြုတ်ဖြုတ် ြွေကကျသည်။
(ဂ) စင်ရော်ငှက်ငယ်များသည်လေတွင် ဝဲကာဝိုက်ကာ ပျံဝဲနေကြသည်။
(ဃ) လူတို့သည် အစာအာဟာရများကို နေ့စဉ် မှီဝဲရ၏။
(င) မိဘဆရာသမားတို့၏ ဂုဏ်ကျေးဇူးကို အခါမလပ် သတိရသင့်သည်။
(စ) မောင်ကျော်သည် အိပ်ရာမဝင်မီ မိဘနှစ်ပါးကို အမြဲ ကန်တော့သည်။
(ဆ) သံကြိုးစာရသောကြောင့် မောင်မောင်သည် မန္တလေးသို့ ရုတ်တရက် ပြန်သွားသည်။
(ဇ) ကလေးတို့သည် ပျော်ရွှင်စွာ ကစားနေကြသည်။
(ဈ) မိမိ အလုပ်တာဝန်ကို ထာဝစဉ် လေးစားပါ။
(ည) မြို့နေလူထူက အလံတော်ကို သောင်းသောင်းဖြဖြ ကြိုဆိုသည်။

---

# ဝိဘတ်

၃၂။ နာမ်၊ နာမ်စားတို့၏ နောက်၌တည်၍ ၄င်းတို့သည် ကတ္တားဖြစ်သည်၊ ကံ ဖြစ်သည် စသည်
ကိုလည်းကောင်း၊ ကြိယာ၏နောက်၌တည်၍ ၄င်းကြိယာ၏ ကာလနှင့်
အမျိုးအစားကိုလည်းကောင်း ဝေဖန်ပိုင်းခြားပြသော စကားလုံး ကို ဝိဘတ်ဟု ခေါ်သည်။
၃၃။ ဝိဘတ် (၂)မျိုး ရှိသည်။ ၄င်းတို့မှာ -
(က)နာမ်ဝိဘတ်
(ခ) ကြိယာဝိဘတ် တို့ဖြစ်ကြသည်။
၃၄။နာမ်ဝိဘတ် ။ ။ နာမ်၊ နာမ်စား တို့၏ နောက်၌တည်၍ ၄င်းတို့သည် ကတ္တားဖြစ်သည်၊
ကံဖြစ်သည် စသည် ဝေဖန်ပိုင်းခြားပြသော စကားလုံးကို နာမ်ဝိဘတ်ဟု ခေါ်သည်။
၃၅။ နာ်ဝိဘတ်ကို အနက်အဓိပ္ပာယ်အရ (၁၇)မျိုးခွဲသည်။
(က) ကတ္တားဝိဘတ်
(ခ) ကံဝိဘတ်
(ဂ) ထွက်ခွာရာပြဝိဘတ်
(ဃ) ရှေးရှုရာပြဝိဘတ်
- သည်၊က၊မှာ
- ကို။
- မှ၊က
- သို့။
(င)
ဆိုက်ရောက်ရာပြဝိဘတ်
(စ) အသုံးခံပြဝိဘတ်
- သို့၊ထိ၊အထိ၊ထိအောင်၊တိုင်အောင်။
- ဖြင့်၊နှင့်။
(ဆ) အကြောင်းပြဝိဘတ်
(ဇ) လက်ခံပြဝိဘတ်
(ဈ) နေရာပြဝိဘတ်
(ည) အချိန်ပြဝိဘတ်
(ဋ) ပိုင်ဆိုင်ခြင်းပြဝိဘတ်
(ဌ) လိုက်လျောပြဝိဘတ်
(ဍ) ယှဉ်တွဲပြဝိဘတ်
(ဎ) ခွဲထုတ်ရာပြဝိဘတ်
(ဏ)
ရည်စူးချက်ပြဝိဘတ်
(တ)နေရာဆက်တိုက်ပြဝိ
ဘတ်
(ထ)အချန်ဆက်တိုက်ပြဝိ
ဘတ်
-ကြောင့်၊ဖြင့်။
-အား။
-၌၊မှာ၊ တွင်၊ဝယ်၊က။
-၌၊မှာ၊ တွင်၊ဝယ်၊က။
-၏။
-အလိုက်၊အရ၊အတိုင်း၊အလျောက်၊
အားလျော်စွာ။
-နှင့်၊နှင့်အတူ၊နှင့်အညီ၊နှင့်အမျှ။
-တွင်၊အနက်၊အထဲမှ၊အထဲမှာ။
-ငှာ၊အလို့ငှာ၊ဖို့၊အဖို့၊ အတွက်။
-တိုင်တိုင်၊တိုင်အောင်။
-တိုင်တိုင်၊ တိုင်အောင်၊ ပတ်လုံး၊လုံးလုံး

(အဆိုပါ နာမ်ဝိဘတ် (၁၇)မျိုးအနက် နာမ်ဝိဘတ် အမှတ်စဉ်(က) မှ (ဋ) အထိကို အတွဲ(၁)၊ အခန်း(၂)၌ ဖော်ပြခဲ့ပြီ။ ကျန်သော နာမ်ဝိဘတ်များ ကိုမူ ဤအတွဲ(၁)၊ အခန်း(၃)၌ ဆက်လက် ဖော်ပြမည်။)

၃၆။(က)

## လိုက်လျောပြဝိဘတ်

အဖြစ်အပျက်၊ သဘောတရား၊ လူပုဂ္ဂိုလ်၊ ပမာဏတို့နှင့်
ဆန့်ကျင်ခြင်းမရှိဘဲ လိုက်လျော ညီညွတ်ခြင်း ရှိသည်ကို ပြသော ဝိဘတ်ကို
လိုက်လျောပြဝိဘတ်ဟု ခေါ်သည်။

သာဓက။ ။
တောင်သူကြီးများသည် သီးနှံမျိုးစုံကို ရာသီ'အလိုက်' စိုက်ပျိုးကြသည်။

ဤဝါကျ တောင်သူကြီးများ သီးနှံမျိုးစုံကို မည့်သို့ စိုက်ပျိုးကြောင်း ဖော်ပြထားသည်။
တောင်သူကြီးများသည် သီးနှံမျိုးစုံကို အချိန်ရာသီနှင့် လိုက်လျောအောင် စိုက်ပျိုးကြောင်းကို ရာသီ ဟူသော နာမ်နောက်ရှိ 'အလိုက်' ဝိဘတ်က ပြသည်။
ထို့ကြောင့် 'အလိုက်' သည် လိုက်လျောပြဝိဘတ် ဖြစ်သည်။

## ယှဉ်တွဲဝိဘတ်

ယှဉ်တွဲခြင်း၊ ပေါင်းစည်းခြင်းကို ပြသော ဝိဘတ်ကို ယှဉ်တွဲပြဝိဘတ် ဟု ခေါ်သည်။
သာဓက။ ။

ပြည်သူ့တပ်မတော်သားများသည် လယ်ယာဦးကြီးများ 'နှင့်အတူ' ရွှေဝါမြေ စစ်ဆင်ရေး၌ ပါဝင်ဆင်နွဲကြသည်။

ဤဝါကျ၌ ပြည်သူ့ တပ်မတော်သားများသည် ပြည်သူ့တို့နှင့်အတူ ရွှေဝါမြေ စစ်ဆင်းရေးတွင် ပါဝင်ဆင်နွှဲကြောင်း ဖော်ပြထားသည်။
လယ်ယာဦးကြီးများ 'နှင့်အတူ' ပါဝင်ဆင်နွှဲကြသူများမှာ ပြည်သူ့တပ်မတော်သားများဖြစ်ကြောင်းကို လယ်ယာဦးကြီးများ ဟူသော နာမ်နောက်ရှိ 'နှင့်အတူ' ဝိဘတ်က ယှဉ်တွဲဖော်ပြသည်။
ထို့ကြောင့် 'နှင့်အတူ' သည် ယှဉ်တွဲပြဝိဘတ် ဖြစ်သည်။

## ခွဲထုတ်ရာပြဝိဘတ်

အစုအပေါင်းမှ တစ်စုံတစ်ရာ၊ တစ်စုံတစ်ခု၊ တစ်စုံတစ်ယောက် စသည် တစ်စိတ်တစ်ဒေသကို ခွဲထုတ်ပြသော ဝိဘတ်ကို ခွဲထုတ်ရာပြဝိဘတ်ဟု ခေါ်သည်။

သာဓက။ ။

ရေသတ္တဝါများ'အနက်' ဝေလငါးသည် အကြီးဆုံး ဖြစ်၏။

ဤဝါကျ၌အကြီးဆုံးရေသတ္တဝါသည် ဝေလငါးဖြစ်ကြောင်း ဖော်ပြထားသည်။
ဝေလငါးသည် ရေသတ္တဝါများအနက် အကြီးဆုံးဖြစ်ကြောင်းကို ရေသတ္တဝါများ ဟူသော နာမ်နောက်ရှိ 'အနက်' ဟူသော ဝိဘတ်က ပြသည်။
ထို့ကြောင့် 'အနက်' သည် ခွဲထုတ်ရာပြဝိဘတ် ဖြစ်သည်။

## ရည်စူးချက်ပြဝိဘတ်

တစ်စုံတစ်ဦး၊ တစ်စုံတစ်ရာကို ရည်စူး ကြောင်း ဖော်ပြသော
ဝိဘတ်ကို ရည်စူးချက်ပြဝိဘတ်ဟု ခေါ်သည်။

သာဓက။ ။

တပ်မတော်သားတို့သည် နိုင်ငံတော် 'အတွက်' အသက်ကို ပေးလှူထားသူများ ဖြစ်ကြသည်။

ဤဝါကျ၌ တပ်မတော်သားတို့သည် မည်သူ့အတွက် ရည်စူး၍ အသက် ပေးလှူထားသူများ ဖြစ်ကြောင်းကို ဖော်ပြထားသည်။
တပ်မတော်သားတို့ သည် နိုင်ငံအတွက် အသက်ပေးလှူထားကြသူများ ဖြစ်ကြောင်းကို နိုင်ငံ ဟူ သော နာမ်နောက်ရှိ 'အတွက်' ဝိဘတ်က ရည်စူးဖော်ပြသည်။
ထို့ကြောင့် 'အတွက်' သည် ရည်စူးချက်ပြဝိဘတ် ဖြစ်သည်။

## နေရာဆက်တိုက်ပြဝိဘတ်

နေရာအဆက်မပြတ်ဖြစ်ခြင်းကို ပြသော ဝိဘတ်ကို နေရာဆက်တိုက်ပြဝိဘတ်ဟု ခေါ်သည်။

သာဓက။ ။

ရှေ့ဆောင် လူငယ်များသည် ရွာလယ်မှ ရွာဦးကျောင်း'တိုင်အောင်' လမ်းဖို့ လုပ်အားပေးကြသည်။

ဤဝါကျ၌ ရှေ့ဆောင်လူငယ်များသည် မည့်သည့်နေရာမှ မည့်သည့် နောရာထိ ဆက်တိုက် လမ်းဖို့လုပ်အားအေးကြကြောင့် ဖော်ပြထားသည်။
ရှေ့ဆောင်လူငယ်များသည် ရွာလယ်မှ ရွာဦးကျောင်း အထိ ဆက်တိုက် လမ်းဖို့လုပ်အားပေးကြကြောင်းကို ရွာဦးကျောင်း ဟူသော နာမ်နောက်ရှိ 'တိုင်အောင်' ဝိဘတ်က ပြသည်။
ထို့ကြောင့် 'တိုင်အောင်' သည် နေရာဆက်တိုက်ပြဝိဘတ် ဖြစ်သည်။

## အချိန်ဆက်တိုက်ပြဝိဘတ်

အချိန် အဆက်မပြတ် ဖြစ်ခြင်းကို ပြသော ဝိဘတ်ကို
အချိန်ဆက်တိုက်ပြဝိဘတ်ဟု ခေါ်သည်။

သာဓက။ ။

ဆရာတော်ဦးဝိစာရသည် နယ်ချဲ့ကို ရက်ပေါင်း (၂၁၀)'တိုင်တိုင်' အစာငတ်ခံဆန္ဒပြခဲ့သည်။

ဤဝါကျ၌ ဆရာတော်ဦးဝိစာရသည် ရက်ပေါင်း မည်မျှကြာအောင် အစာငတ် ခံဆန္ဒပြကြောင်းကို ဖော်ပြထားသည်။
ဆရာတော်သည် ရက်ပေါင်း(၂၁၀)တိုင်တိုင် အဆက်မပြတ် အစာငတ်ခံဆန္ဒပြကြောင်းကို ရက်ပေါင်း(၂၁၀) ဟူသော နာမ်နောက်ရှိ 'တိုင်တိုင်' ဝိဘတ် ပြသည်။
ထို့ကြောင့် 'တိုင်တိုင်' သည် အချိန်ဆက်တိုက်ပြဝိဘတ် ဖြစ်သည်။

၃၇။ ကြိယာဝိဘတ် ။ ။ကြိယာ၏ နောက်၌တည်၍ ၄င်းကြိယာ၏ ကာလ နှင့် အမျိုးအစားကို
ဝေဖန်ပိုင်းခြားပြသော စကားလုံးကို ကြိယာဝိဘတ်ဟု ခေါ်သည်။
၃၈။ ကြိယာဝိဘတ် (၂)မျိုး ရှိသည်။ ၄င်းတို့မှာ-
(က) ကာပြကြိယာဝိဘတ်
(ခ) အမျိုးအစားပြကြိယာဝိဘတ် တို့ဖြစ်ကြသည်။
(ကာလပြကြိယာဝိဘတ်ကို အတွဲ(၁)၊ အခန်း(၂)၌ဖော်ပြခဲ့ပြီးဖြစ်သည်။
အမျိုးအစားပြကြိယာဝိဘတ်ကိုမူ ဤအတွဲ(၁)၊ အခန်း(၃)၌ ဆက်လက် ဖော်ပြ မည်။)
၃၉။ အမျိုးအစားပြကြိယာဝိဘတ် ။ ။ကြိယာ၏ အမျိုးအစားကို ဖော်ပြ သော ဝိဘတ်ကို
အမျိုးအစားပြ ကြိယာဝိဘတ် ကိုခေါ်သည်။ အမျိုးအစားပြကြိယာဝိဘတ်ကို (၄)မျိုးခွဲသည်။
၄င်းတို့မှာ-
(က)စေခိုင်းဝိဘတ်။ ။လော့။
(ခ) ညှိနှိုင်းဝိဘတ်။ ။စို့၊ ရအောင်။
(ဂ) အမိန့်ချဝိဘတ်။ ။ပါစေ၊ ပါရစေ။
(ဃ) အမိန့်ချဝိဘတ်။ ။စေတို့ဖြစ်ကြသည်။
၄၀။ (က) စေခိုင်းဝိဘတ် ။ ။စေခိုင်းခြင်းကို ပြသည့် ဝိဘတ်ကို စေခိုင်းဝိဘတ်ဟု ခေါ်သည်။
သာဓက။ ။
- ဆရာ့စကားကို နားထောင်'လော့'။
- ညီညွတ်ကြ'လော့'။
(ခ) ညှိနှိုင်းဝိဘတ် ။ ။ဆောင်ရွက်သူအချင်းချင်း ညှိနှိုင်းခြင်းကို ပြသည့် ဝိဘတ်ကို
ညှိနှိုင်းဝိဘတ်ဟု ခေါ်သည်။
သာဓက။ ။
- အိမ်ပြန်'စို့'။
- ကျောင်းပိတ်ရက်မှာ လုပ်အားပေး'ရအောင်'။
(ဂ) ဆန္ဒညွှန်ဝိဘတ် ။ ။ခွင့်တောင်းခြင်း၊ ဆုတောင်းမေတ္တာပို့သခြင်း၊ ကျိန်ဆဲခြင်းစသော
အလိုဆန္ဒတို့ကို ဖော်ပြသည့် ဝိဘတ်ကို ဆန္ဒညွှန်ဝိဘတ်ဟု ခေါ်သည်။
သာဓက။ ။
- အိမ်ပြန်ပါရစေ။
- ကျန်းမာပါစေ။
- ဘေးတွေ့ပါစေ။
(ဃ) အမိန့်ချဝိဘတ် ။ ။ အမိန့်ပေးခြင်းကို ဖော်ပြသည့် ဝိဘတ်ကို အမိန့် ချဝိဘတ်
ဟု ခေါ်သည်။
သာဓက။ ။
- ဤအမှုမှ တရားသေလွှတ်စေ။

> လေ့ကျင့်ခန်း

၁။ ဝိဘတ်၏အဓိပ္ပာယ်ကိုရေးပါ။
၂။ နာမ်ဝိဘတ်ဆိုသည်မှာ အဘယ်နည်း။
၃။ကြိယာဝိဘတ်ဆိုသည်မှာ အဘယ်နည်း။
၄။ အနက်အဓိပ္ပာယ်ကို အခြေခံ၍ နာမ်ဝိဘတ်ကို အမျိုးမည်မျှ ခွဲထားသနည်း။
၄င်းတို့အနက် (၅)မျိုး၏ အမည်ကိုရေးပါ။
၅။ ကြိယာဝိဘတ်ကို အမျိုးမည်မျှခွဲထားသနည်း။ ရေတွက်ပြပါ။
၆။ ကွက်လပ်အသီးသီး၌ သက်ဆိုင်ရာ ဝိဘတ်အမည်ကို ဖြည့်ပါ။
(က) ပြုသူ၊ဖြစ်သူ၊ ရှိသူဖြစ်ကြောင်းကို ပြသော ဝိဘတ်သည် _____ ဝိဘတ်ဖြစ်သည်။
(ခ) အပြုခံရသူ၊ အပြုခံရသည့် အရာ ဖြစ်ကြောင်းကို ပြသော ဝိဘတ်သည် _____
ဝိဘတ်ဖြစ်သည်။
(ဂ) ရှေးရှုရာ နေရာ ဖြစ်ကြောင်းကို ပြသော ဝိဘတ်သည် _____ ဝိဘတ် ဖြစ်သည်။
(ဃ) အသုံးပြုခြင်း ခံရသောအရာ ဖြစ်ကြောင်းကိုပြသော ဝိဘတ်သည် _____ ဝိဘတ်ဖြစ်သည်။
(င) လက်ခံသူဖြစ်ကြောင်းကို ပြသော ဝိဘတ်သည် _____ဝိဘတ်ဖြစ် သည်။
(စ) ထွက်ခွါရာနေရာ ဖြစ်ကြောင်းကို ပြသော ဝိဘတ်သည် _____ ဝိဘတ် ဖြစ်သည်။
(ဆ) ပိုင်ဆိုင်ခြင်းကို ပြသော ဝိဘတ်သည် _____ ဝိဘတ် ဖြစ်သည်။
(ဇ) တည်ရှိရာ နေရာဖြစ်ကြောင်းကို ပြသော ဝိဘတ်သည် _____ ဝိဘတ် ဖြစ်သည်။
(ဈ) အချိန်ကို ပြသော ဝိဘတ်သည် _____ ဝိဘတ်ဖြစ်သည်။
(ည) စေခိုင်းခြင်းကို ပြသည့် ဝိဘတ်သည် _____ ဝိဘတ်ဖြစ်သည်။
(ဋ) ဆောင်ရွက်သူ အချင်းချင်း ညှိနှိုင်းခြင်းကို ပြသည့် ဝိဘတ်သည် _____ ဝိဘတ်ဖြစ်သည်။
(ဌ) ခွင့်တောင်းခြင်း၊ ဆုတောင်းခြင်း မေတ္တာပို့သခြင်း၊ ကျိန်ဆဲခြင်း၊ စသော အလိုဆန္ဒကို
ဖော်ပြသည့် ဝိဘတ်သည် _____ ဝိဘတ် ဖြစ်သည်။
(ဍ) အမိန့်ပေးခြင်းကို ဖော်ပြသည့် ဝိဘတ်သည် _____ ဝိဘတ်ဖြစ်သည်။
၇။ အောက်ပါ ကွက်လပ် အသီးသီးတွင် ဆီလျော်သော ဝိဘတ်ကို ဖြည့်၍ ထို ဝိဘတ်များ၏
အမည်ကို ဝိုက်ကွင်းတွင်ရေးပါ။
(က) ကျောင်းသားအားလုံး _____ ဆရာ ဆရာမတို့ကို
လေးစားသည်။ ( )
(ခ) မောင်ထင်ကျော် _____ လူရည်ချွန်တစ်ဦး ဖြစ်သည်။ ( )
(ဂ) ဆရာမိဘ _____ ရိုသေပါ။ ( )
(ဃ)အမျိုး၊ ဘာသာ၊စာပေ၊ ယဉ်ကျေးမှု တို့
_____ချစ်မြတ်နိုးသင့်သည်။ ( )
(င)
ဧရာဝတီမြစ်သည်မြောက်ဘက်_____တောင်ဘက်_____စီး
ဆင်းသည်။
( )
(စ) အလုပ်သမားများသည် အလုပ်ခွင် _____ ဝင်ကြသည်။ ( )
(ဆ) ကြိုးမဲ့ကြိုးနန်း_____သတင်းပို့သည်။ ( )
(ဇ) ဆရာ ရန်ကုန်_____ ပြန်ရောက်ပြီ။ ( )
(ဈ) ယမန်နေ့_____မိုးသည်းထန်စွာရွာသည်။ ( )
(ည) အလိမ္မာ စာ_____ ရှိသည်။ ( )
(ဋ) ဆရာ မိဘများ _____ မေတ္တာသည် အတိုင်းမသိ
ကြီးမား သည်။ ( )
(ဌ) သစ်ရွက်များသည် တပေါင်းလ _____ြွေကသည်။ ( )
(ဍ) ကြက်တွန်သံကို အရုဏ်ဦး _____ ကြားရသည်။ ( )
(ဎ) စင်ရော်ငှက်ငယ်များသည် လေ _____ပျံဝဲနေကြသည်။ ( )
(ဏ) လမ်းစဉ်လူငယ်များသည် လုပ်အားပေးပွဲ ( )
_____ပါဝင်ကြသည်။
(တ) ပြည်ထောင်စုသား အချင်းချင်း
သွေးစည်းညီညွတ်ကြ _____။ ( )
(ထ) ပြည်ထောင်စုသားအချင်းချင်း
သွေးစည်းညီညွတ်ကြ _____။ ( )
(ဒ) ဤကမ္ဘာကြီး ငြိမ်းချမ်း _____။ ( )
၈။ အောက်ပါ ကွက်လပ်အသီးသီးတွင် ဆီလျော်သော ဝိဘတ်ကို ဖြည့်၍ ထို ဝိဘတ်၏ အမည်ကို
ဝိုက်ကွင်းတွင်ရေးပါ။
(က)လေသည် အပူချိန် _____ ပေါ့ပါးလာပြီး အထက် _____
တက်သည်။ ( )
(ခ) သင့် _____ မီးမလောင်ပါစေနှင့်။ ( )
(ဂ) ဘကြီးဖြိုးသည် နှလုံးရောဂါ _____ အနိစ္စ ရောက်သည်။ ( )
(ဃ) လူ့ သဘာဝ _____ ချမ်းသာခြင်း ဒဏ်ကို ခံနိုင်ခဲသည်။ ( )
(င) ကတိ _____ ဆက်လက် စောင့်ပါမည်။ ( )
(စ) ပန်းမျိုးစုံသည် ရာသီ _____ ဖူးပွင့်ကြသည်။ ( )
(ဆ) သာလွန်မင်းတရာကြီး မင်းကျင့် တရား _____
တိုင်းပြည်ကို အုပ်ချုပ်သည်။ ( )
(ဇ) လူတို့သည် နေ့စဉ် _____ အာဟာရများကို မှီဝဲစားသုံး
လျက်ရှိ ကြသည်။ ( )
(ဈ) မြန်မာ့ယဉ်ကျေးမှု _____ ဝတ်စားဆင်ယင်သင့်သည်။ ( )
(ည) ကပွဲအစီအစဉ်ကို အကြောင်း _____ ပြင်လိုက်သည်။ ( )
(ဋ) ရေနံကို ကျောက်မီးသွေး _____အနည်ကျ
ကျောက်များ၌ တွေ့ရသည်။ ( )
(ဌ) ဒီရေ _____ ဗေဒါများ မျောပါလာသည်။ ( )
(ဍ) ကျောက်မျက်ရတနာတို့ _____ စိန်သည် အမာဆုံး ဖြစ်သည်။ ( )
(ဎ) မွေးချင်းငါးယောက် _____ မောင်သံချောင်းသည်
အလိမ္မာဆုံး ဖြစ်သည်။ ( )
(ဏ) ကျန်းမာရေး _____သန့်ရှင်းသော အစားအစာများကို
နေ့စဉ် စားသုံးသင့်သည်။ ( )
(တ) ရွာသားတို့သည် သောက်ရေ _____ ( )
ရွာလယ်ကန်ကို တူးဖော်ကြသည်။
(ထ) အမေသည် သားကြီး _____ သရက်သီး ဝယ်လာသည်။ ( )
(ဒ) မြစ်ကြီးနားမှ ရေးမြို့ _____ ရထားဖြင့် သွားနိုင်သည်။ ( )
(ဓ) မောင်လှသည် ည(၁၁)နာရီ _____ စာဖတ်လေ့ရှိသည်။ ( )

---

# သမ္ဗန္ဓ

၄၁။ ပုဒ်အချင်းချင်းကိုဖြစ်စေ၊ ဝါကျအချင်းချင်းကိုဖြစ် ဆက်စပ်ပေးသော စကားလုံးကို သမ္ဗန္ဓ ဟု ခေါ်သည်။

၄၂။ သမ္ဗန္ဓ(၃)မျိုး ရှိသည်။ ၄င်းတို့မှာ-

- ပုဒ်ဆက်သမ္ဗန္ဓ
- ဝါကျဆက်သမ္ဗန္ဓ
- အဓိပ္ပာယ်သမ္ဗန္ဓ

တို့ဖြစ်ကြသည်။

(ဤအတွဲ (၁)၊အခန်း (၃)တွင် ပုဒ်ဆက်သမ္ဗန္ဓအကြောင်းကို ဖော်ပြသည်။ကျန်ရှိသော ဝါကျဆက်သမ္ဗန္ဓနှင့် အဓိပ္ပာယ်ဆက်သမ္ဗန္ဓအကြောင်းကိုမူအတွဲ (၁)၊အခန်း (၄)၌ဆက်လက်ဖော်ပြမည်။)

## ပုဒ်ဆက်သမ္ဗန္ဓ

ပုဒ်အချင်းချင်းကို ဆက်စပ်ပေးသော သမ္ဗန္ဓကို 'ပုဒ်ဆက်သမ္ဗန္ဓ'ဟု ခေါ်သည်။

သာဓက။ ။ နှင့်၊ လည်းကောင်း လည်းကောင်း၊ရော...ပါ ၊ရော ... ရော၊ သို့မဟုတ်၊
ဖြစ်စေ...ဖြစ်စေ၊ ဖြစ်ဖြစ်...ဖြစ်ဖြစ်၊ သော်လည်းကောင်း...သော်လည်းကောင်း၊ မှတစ်ပါး။
(က) နှင့် ။ ။ပေါင်းစည်းခြင်းအနက်ဖြင့် ပုဒ်အချင်းချင်းကို ဆက်စပ်သည်။
(၁) မိဘ နှင့် ဆရာကို ရိုသေပါ။
ဤဝါကျ၌ မိဘ၊ ဆရာ ဟူသော နာမ်ပုဒ်နှစ်ခုကို နှင့် ဖြင့် ဆက်ထားသည်။ ထိုသို့ဆက်ခြင်းဖြင့်
ရိုသေခြင်းကို ခံထိုက်သူများမှာ မိဘနှင့်ဆရာတို့ဖြစ်ကြောင်းကို နှင့် က ပေါင်းစည်းပြသည်။
ဤသို့ပေါင်းစည်းခြင့်းဖြင့် ပုဒ်အချင်းချင်းကို ဆက်ပေးသောကြောင့် နှင့်သည် ပုဒ်ဆက်သမ္ဗန္ဓ
ဖြစ်သည်။
(၂) မောင်ဘနှင့် ကျွန်တော် နွေရာသီ ကျောင်းပိတ်ရက်များ၌ လုပ်အားပေးခဲ့ကြသည်။
ဤဝါကျ၌ မောင်ဘ ဟူသော နာမ်ပုဒ်နှင့် ကျွန်တော် ဟူသော နာမ်စားပုဒ်တို့ကို နှင့်ဖြင့်
ဆက်ထားသည်။ ထိုသို့ ဆက်ခြင်းဖြင့် မောင်ဘနှင့် ကျွန်တော်တို့သည်
နွေရာသီကျောင်းပိတ်ရက်များ၌ အတူတကွ လုပ်အားပေးခဲ့ကြသူများ ဖြစ်ကြောင်းကို နှင့် က
ပေါင်းစည်းပြသည်။ ဤသို့ပေါင်းစည်းခြင်းဖြင့် ပုဒ်အချင်းချင်းကို ဆက်စပ်ပေးသောကြောင့် နှင့်
သည် ပုဒ်ဆက်သမ္ဗန္ဓ ဖြစ်သည်။
(၃) မောင်ဘသည် လည်းကောင်း၊ မောင်မြသည် လည်းကောင်း၊ လူကောင်း လူတော်များ
ဖြစ်ကြသည်။
ဤဝါကျ၌ မောင်ဘ၊ မောင်မြ ဟူသော နာမ်ပုဒ် နှစ်ခုကို လည်းကောင်း...လည်းကောင်း ဖြင့်
ဆက်ထားသည်။ ထိုသို့ဆက်ခြင်းဖြင့် မောင်ဘ နှင့် မောင်မြ တို့ နှစ်ယောက်စလုံးသည် လူကောင်း
လူတော်များ ဖြစ်ကြောင်းကို လည်းကောင်း...လည်းကောင်း က ပေါင်းစည်းပြသည်။
ဤသို့ပေါင်းစည်းခြင်းဖြင့် ပုဒ်အချင်းချင်းကို ဆက်ပေးသောကြောင့်
လည်းကောင်း ...လည်းကောင်းသည် ပုဒ်ဆက်သမ္ဗန္ဓ ဖြစ်သည်။
(ခ) သို့မဟုတ် ။ ။တစ်ခုမဟုတ်တစ်ခု အနက်ဖြင့် ပုဒ်အချင်းချင်းကို ဆက်စပ်သည်။
(၁) စက်ရုံ၊ သို့မဟုတ် စာကြည့်တိုက် ၌ လုပ်အားပေးကြမည်။
ဤဝါကျ၌ စက်ရုံ၊ စာကြည့်တိုက် ဟူသော နာမ်ပုဒ်နှစ်ခုကို သို့မဟုတ် ဖြင့် ဆက်ထားသည်။
ထို့သို့ဆက်ခြင်းဖြင့် လုပ်အားပေးရမည့်နေရာမှာ စက်ရုံ နှင့် စာကြည်တိုက် နှစ်ခုတွင်
တစ်ခုခုဖြစ်ကြောင်းကို သို့မဟုတ် ကပြသည်။ ဤသို့ ရွေးချယ်ခြင်းအနက်ဖြင့် ပုဒ်အချင်းချင်းကို
ဆက်ပေးသောကြောင့် သို့မဟုတ် သည် ပုဒ်ဆက်သမ္ဗန္ဓ ဖြစ်သည်။
(၂)မင်း၊ သို့မဟုတ် ငါသွားရမည်။
ဤဝါကျ၌ မင်း ၊ ငါ ဟူသော နာမ်စားပုဒ်နှစ်ခုကို သို့မဟုတ် ဖြင့် ဆက်ထားသည်။
ဤသို့ဆက်ထားခြင်းဖြင့် သွားရမည့်သူမှာ မင်းနှင့်ငါ နှစ်ဦးတွင် တစ်ဦးဦးဖြစ်ကြောင်းကို
သို့မဟုတ် က ရွေးချယ်ပြသည်။ ဤသို့ရွေးချယ်ခြင်းအနက်ဖြင့် ပုဒ်အချင်းချင်းကို
ဆက်ပေးသောကြောင့် သို့မဟုတ် သည် ပုဒ်ဆက်သမ္ဗန္ဓ ဖြစ်သည်။
(ဂ) ဖြစ်စေ...ဖြစ်စေ။ ။ကန့်သတ်မဲ့အနက်ဖြင့် ပုဒ်အချင်းချင်းကို ဆက်စပ်သည်။
(၁)စံပါယ်ပန်း ဖြစ်စေ၊ နှင်းဆီပန်း ဖြစ်စေ ဝယ်ခဲ့ပါ။
ဤဝါကျ၌ စံပါယ်ပန်း၊နှင်းဆီပန်း ဟူသော နာမ်ပုဒ်နှစ်ခုကို ဖြစ်စေ...ဖြစ်စေ
ဖြင့်ဆက်ထားသည်။ ထို့သို့ဆက်ခြင်းဖြင့် ပန်းနှစ်မျိုးတွင် မည်သည့်ပန်းမျိုးကိုသာ ဝယ်ရမည်ဟု
မကန့်သတ်ဘဲနှစ်သက်ရာ ပန်းတစ်ခုခု ဝယ်နိုင်ကြောင်းကို ဖြစ်စေ...ဖြစ်စေ က ပြသည်။
ဤသို့ ကန့်သတ်မဲ့အနက်ဖြင့် ပုဒ်အချင်းချင်းကို ဆက်ပေးသောကြောင့် ဖြစ်စေ...ဖြစ်စေ သည်
ပုဒ်ဆက်သမ္ဗန္ဓဖြစ်သည်။
(၂)ခင်ဗျား ဖြစ်စေ၊ ကျွန်တော် ဖြစ်စေ တာဝန်ယူရမည်။
ဤဝါကျ၌ ခင်ဗျား၊ ကျွန်တော် ဟူသော နာမ်စားပုဒ်နှစ်ခုကို ဖြစ်စေ...ဖြစ်စေ
ဖြင့်ဆက်ထားသည်။ ထို့သို့ဆက်ခြင်းဖြင့် တာဝန်ယူရမည့်ပုဂ္ဂိုလ်မှာ မည်သူဖြစ်သည်ဟု
မကန့်သတ်ဘဲ နှစ်ဦးတွင် တစ်ဦးဦးဖြစ်ကြောင်းကို ဖြစ်စေ...ဖြစ်စေက ပြသည်။
ဤသို့ကန့်သတ်မဲ့အနက်ဖြင့် ပုဒ်အချင်းချင်းကို ဆက်ပေးသောကြောင့် ဖြစ်စေ...ဖြစ်စေ သည်
ပုဒ်ဆက်သမ္ဗန္ဓ ဖြစ်သည်။
(ဃ)မှတစ်ပါး ။ ။ကန့်သတ်ခြင်းအနက်ဖြင့် ပုဒ်အချင်းချင်းကို ဆက်စပ်သည်။
(၁) အဖေ မှတစ်ပါး အိမ်သားအားလုံး ဘုရားဖူးသွားကြသည်။
ဤဝါကျ၌ အဖေ၊ အိမ်သား ဟူသော နာမ်ပုဒ်နှစ်ခုကို မှတစ်ပါးဖြင့်ဆက်စပ်ပေးသည်။
ထို့သို့ဆက်ခြင်းဖြင့် ဘုရားဖူးသွားကြသော အိမ်သားတို့တွင် အဖေ
တစ်ဦးတည်းမပါဝင်ကြောင်းကို မှတစ်ပါးက ကန့်သတ်ပြသည်။ ဤသို့ကန့်သတ်ချက်ဖြင့်
ပုဒ်အချင်းချင်းကို ဆက်ပေးသောကြောင့် မှတစ်ပါးသည် ပုဒ်ဆက်သမ္ဗန္ဓ ဖြစ်သည်။
(၂)ကျွန်တော်မှတစ်ပါး သူငယ်ချင်းအားလုံး ဂုဏ်ထူးဖြင့် အောင်မြင်ကြသည်။
ဤဝါကျ၌ ကျွန်တော် ဟူသော နာမ်စားပုဒ်နှင့် သူငယ်ချင်းဟူသော နာမ်စားပုဒ် နှစ်ခုကို
မှတစ်ပါးဖြင့် ဆက်ထားသည်။ ထိုသို့ဆက်ခြင်းဖြင့် ဂုဏ်ထူးရကြသော သူငယ်ချင်း တို့တွင်
ကျွန်တော် တစ်ဦးတည်း မပါဝင်ကြောင်းကို မှတစ်ပါး က ကန့်သတ်ပြသည်။
ဤသို့ကန့်သတ်ခြင်းအနက်ဖြင့် ပုဒ်အချင်းချင်းကို ဆက်စပ်ပေးသောကြောင့် မှတစ်ပါးသည်
ပုဒ်ဆက်သမ္ဗန္ဓ ဖြစ်သည်။

> လေ့ကျင့်ခန်း

၁။သမ္ဗန္ဓဆိုသည်မှာ အဘယ်နည်း။
၂။ပုဒ်ဆက်သမ္ဗန္ဓဆိုသည်မှာ အဘယ်နည်း။ ပုဒ်ဆက်သမ္ဗန္ဓ (၅)ခုကို ဖော်ပြပြီး ယင်းတို့ကို
ဝါကျတစ်ခုစီ၌ သုံးပြပါ။
၃။ ကွက်လပ်များကို ဖြည့်ပါ။
(က) ပုဒ်အချင်းချင်းကိုဖြစ်စေ၊ ဝါကျအချင်းချင်းကိုဖြစ်စေ၊ အဓိပ္ပာယ်အချင်းချင်းကို
ဆက်စပ်ပေးသော စကားလုံးကို _____ဟု ခေါ်သည်။
(ခ) ပုဒ်အချင်းချင်း ဆက်စပ်ပေးသော စကားလုံးကို _____ဟု ခေါ်သည်။
(ဂ) 'မိဘနှင့် ဆရာကို ရိုသေပါ' ဟူသော ဝါကျရှိ မိဘသည် _____ ဖြစ်၍ နှင့် သည် _____
ဖြစ်သည်။
(ဃ) ' မင်းဖြစ်စေ၊ ငါဖြစ်စေ အောင်မြင်အောင် လုပ်ရမည်' ဟူသော ဝါကျ၌ _____ သည် သမ္ဗန္ဓ
ဖြစ်သည်။
၄။ ပေးထားသော ဝါကျများ၌ သမ္ဗန္ဓများ ပါရှိလျှင် မျဉ်းသားပြပါ။
(က) ရွှေဇင်နှင့်မေဇင် တို့သည် ညီအစ်မများ ဖြစ်ကြသည်။
(ခ) ဇတ်ပွဲကို တောရော မြို့ပါ ကြိုက်နှစ်သက်ကြသည်။
(ဂ) ခင်ဗျားကို ကျွန်တော်ယုံကြည်ပါသည်။
(ဃ) မြန်မာစာ၊ သို့မဟုတ် ပထဝီဝင်ဘာသာ၌ ဂုဏ်ထူးရမည်ဟု ကျွန်တော်ထင်ပါသည်။
(င) မောင်မောင်ဖြစ်ဖြစ်၊ ကျွန်တော်ဖြစ်ဖြစ်၊ ဆက်ဆက်လာခဲ့ပါမည်။
(စ) ကျွန်တော်ရှေကသွားနှင့်မည်။
(ဆ)အပြောကောင်းသော သူကို ' စကားတောင်စား 'ဟု ခေါ်ကြသည်။
(ဇ) ကျွန်တော်မှတစ်ပါး အိမ်သားအားလုံး ရုပ်ရှင်သွားကြသည်။
(ဈ) နှင်းဆီပင်သော်လည်းကောင်၊ စံပယ်ပင်သော်လည်းကောင်း စိုက်မည်။
(ည) သူဂုဏ်ထူးရမည်ကို ကျွန်တော်သိပါသည်။
၅။ အောက်ပါ ဝါကျများ၌ မျဉ်းသားထားသော သမ္ဗန္ဓများသည် မည်သည့် အနက်ဖြင့်
ပုဒ်အချင်းချင်းကို ဆက်စပ်ပေးသနည်း။
(က) ထမင်းနှင့် ဟင်းကို မျှမျှတတ စားပါ။
(ခ) လူမိုက်နှင့်ငွေ အတူမနေ။
(ဂ) စက်ရုံ၊ သို့မဟုတ် စာကြည့်တိုက်၌ လုပ်အားပေးကြမည်။
(ဃ) အမေ၊ သို့မဟုတ် အဖေ လာစေချင်ပါသည်။
(င) ကြက်သားဟင်းဖြစ်စေ၊ ငါးဟင်းဖြစ်စေ ချက်နိုင်ပါသည်။
(စ) ညီမလေးမှ တစ်ပါး ကျွန်တော်တို့အားလုံး သွားကြပါမည်။
(ဆ) ခဲတံဖြစ်ဖြစ်၊ ဖောင်တိန်ဖြစ်ဖြစ် ပေးပါ။
(ဇ) အဖေနှင့်အမေတို့ ဘုရားဖူးသွားကြသည်။
(ဈ) ကျောင်းသားများရော၊ ကျောင်းသားမိဘများပါ စုပေါင်း လုပ်အားပေးကြသည်။
(ည) မောင်စိန်သည်လည်းကောင်း၊ မောင်သော်သည်လည်းကောင်း စာမေးပွဲအောင်သည်။
(ဋ) ယနေ့သော်လည်းကောင်း၊ နက်ဖြန်သော်လည်းကောင်း လာခဲ့ပါမည်။

---

# ပစ္စည်း

နာမ်၊ နာမ်စား၊ နာမဝိသေသန၊ ကြိယာ၊ ကြိယာဝိသေသနတို့၏ အဓိပ္ပာယ်ကို
ထူးခြားလေးနက်အောင် ကူညီထောက်ပံ့ပေးသော စကားလုံးကို ပစ္စည်း ဖြစ်သည်။

ပစ္စည်း(၃) မျိုး ရှိသည်။ ၄င်းတို့မှာ

- နာမ်ပစ္စည်း
- ကြိယာပစ္စည်း
- ပုဒ်ပြောင်းပစ္စည်း

တို့ဖြစ်ကြသည်။

## နာမ်ပစ္စည်း

နာမ်၊ နာမ်စားတို့၏ အဓိပ္ပာယ်ကို ထူးခြားလေးနက်အောင် ကူညီထောက်ပံ့သော ပစ္စည်းကို 'နာမ်ပစ္စည်း'ဟု ခေါ်သည်။

နာမ်ပစ္စည်း '၉'မျိုး ရှိသည်။

၄င်းတို့အနက် မျိုးပြပစ္စည်း၊ လိင်ညွန်းပစ္စည်းနှင့်
ကိန်းညွှန်းပစ္စည်းတို့ အကြောင်းအတွဲ (၁)၊အခန်း (၂)၌ဖော်ပြခဲ့ပြီ။ ဤအတွဲ (၁)၊ အခန်း(၃)၊
နာမ်ပစ္စည်းအခန်း၌ ကျန်သော နာမ်ပစ္စည်းများအနက်မှ သင်္ချာပစ္စည်းအကြောင်းကို
ဆက်လက်ဖော်ပြမည်။)

### သင်္ချာပစ္စည်း

သင်္ချာပစ္စည်း '၄'မျိုး ရှိသည်။ ၄င်းတို့မှာ-

- သင်္ချာလေးနက်ပစ္စည်း
- ပမာဏပစ္စည်း
- အကြိမ်ပြပစ္စည်း
- အစဉ်ပြပစ္စည်း

တို့ဖြစ်ကြသည်။

#### သင်္ချာလေးနက်ပစ္စည်း

အရေအတွက် အတိအကျ ပြခြင်းဖြင့် လေးနက်စေသော ပစ္စည်းကို 'သင်္ချာလေးနက်ပစ္စည်း'ဟု ခေါ်သည်။

သာဓက။ ။
တိတိ၊ ကျစီ၊ ကျ၊စီ၊ လုံး၊ စလုံး၊ တည်း၊လျှင်

'တိတိ' အပိုအလိုမရှိ၊ အတိအကျဖြစ်ကြောင်းကို ပြသည်။

အမေသည် ငါးခြောက်တစ်ပိဿာ 'တိတိ' ဝယ်လာသည်။
မန္တလေးအမြန်ရထားသည် ညနေ(၆)နာရီ 'တိတိ'တွင် ဆိုက်သည်။
ဤကြိုးသည် (၃၅)တောင်'တိတိ' ရှည်၏။

'ကျစီ၊ ကျ၊ စီ' အညီအမျှ ခွဲဝေခြင်းကို ပြသည်။

အဘိုးက ကျွန်တော်တို့ကို တစ်ယောက်တစ်ကျပ်'ကျ' မုန့်ဖိုး ပေးသည်။
သမဝါယမဆိုင်က တစ်အိမ်ထောင်လျှင် သကြာိးတစ်ပိဿာ'စီ' ရောင်းသည်။
လူတစ်ယောက်လျှင် ရုပ်ရှင်လက်မှတ်(၂)စောင်'ကျစီ' ရောင်းမည်။

'လုံး၊ စလုံး' တစုတလုံးတည်းရှိကြောင်း၊ ဖြစ်ကြောင်းကို ပြသည်။

တစ်အိမ်သား'လုံး' ရုပ်ရှင်သို့သွားကြသည်။
နှစ်ယောက်'စလုံး' စာမေးပွဲကို ဂုဏ်ထူးနှင့်အောင်ကြသည်။

'တည်း' အရေအတွက်နည်းကြောင်း၊ ပိုင်းခြားကန့်သတ်ကြောင်းကို ပြသည်။

အဖေက မုန့်ဖိုးတစ်ကျပ်'တည်း' ပေးသည်။
တစ်တန်းလုံး၌ သူ တစ်ယောက်'တည်း'စာမေးပွဲကျသည်။

'လျှင်' အချိုးနှုန်းကို ပြသည်။

သူသည် ကားကို တစ်နာရီ'လျှင်' မိုင်(၂၀)နှုန်းဖြင့် မောင်းသည်။
အင်္ကျစ တစ်ကိုက်'လျှင်' (၁၅)ကျပ်ပေးရသည်။

#### ပမာဏပြပစ္စည်း

အရေအတွက်ကို ခန့်မှန်းပြခြင်းဖြင့် လေးနက်စေသော ပစ္စည်းကို 'ပမာဏပြပစ္စည်း'ဟု ခေါ်သည်။

သာဓက။ ။

ကျော်၊ ခန့်၊ လောက်

'ကျော်' ဖော်ပြထားသော အရေအတွက်သည် အနည်းငယ်ပိုလွန်ကြောင်းကို ပြသည်။

ဤအတန်း၌ ကျောင်းသား လေးဆယ်'ကျော်' ရှိသည်။
ဤရေကန်သည် အတောင် (၂၀)'ကျော်' နက်သည်။

'ခန့်၊ လောက်' အတိအကျမဟုတ်သော ခန့်မှန်းခြေအရေအတွက်ကို ပြသည်။

ကျွန်တော်တို့ အိမ်သည် ကျောင်းနှင့် မိုင်ဝက်'ခန့်' ပေးသည်။
ဤအခန်းသည် လူငါးရာ'ခန့်' ဆံ့သည်။
ဤသေတ္တာကို လူ(၄)ယောက်'လောက်' မရမည်။
ကြက်သားငါးဆယ်သား'လောက်' ဝယ်ခဲ့ပါ။

#### အကြိမ်ပြပစ္စည်း

အရေအတွက်၊ အကြိမ်အခါကို ပြသော ပစ္စည်းကို 'အကြိမ်ပြပစ္စည်း'ဟု ခေါ်သည်။

သာဓက။ ။

ကြိမ်၊ ခါ၊ ခေါက်

'ကြိမ်၊ ခါ၊ ခေါက်' အရေအတွက်၊ အကြိမ်အခါကို ပြသည်။

ဤဆေးကို တစ်နေ့(၃)'ကြိမ်' သောက်ပါ။
တစ်'ခါ' ထပ်ပြောပါဦး။
ကျွန်တော်တို့ရွာသို့ တစ်'ခေါက်' လာလည်ပါဦး။

#### အစဉ်ပြပစ္စည်း

အစဉ်ကို ပြသော ပစ္စည်းကို 'အစဉ်ပြပစ္စည်း'ဟု ခေါ်သည်။

သာဓက။ ။
မြောက်။

'မြောက်' အစဉ်ကို ပြသည်။

လမ်းထိပ်က ဝင်လာလျှင် (၃)အိမ်'မြောက်' အိမ်မှာ ကျွန်တော်တို့ အိမ်ဖြစ်သည်။
ဒုတိယ'မြောက်' သားရတနာကို ဖွားမြင်သည်။

> လေ့ကျင့်ခန်း

၁။ ပစ္စည်း၏ အဓိပ္ဂာယ်ကို ရေးပါ။
၂။ နာမ်ပစ္စည်းဆိုသည်မှာ အဘယ်နည်း။
(က) သက်ရှိသက်မဲ့တို့၏ ပုံသဏ္ဍန် အမျိုးအစားအလိုက် သင်္ချာပုဒ်များနှင့် တွဲ၍ သုံးသော
စကားလုံးကို_____ပစ္စည်းဟု ခေါ်သည်။
(ခ) အဖို၊ အမ သဘာဝကို ဖော်ပြသည့် စကားလုံးကို_____ပစ္စည်းဟု ခေါ်သည်။
(ဂ)အဖိုသဘာဝကို ဖော်ပြသော စကားလုံးကို _____ပစ္စည်းဟု ခေါ်သည်။
(ဃ) အမသဘာဝကို ဖော်ပြသည့် စကားလုံးကို _____ပစ္စည်းဟု ခေါ်သည်။
(င) နာမ်၊ နာမ်စားတို့၏ အရေအတွက်တစ်ခုထက် ပိုကြောင်းကို ညွှန်ပြသော
စကားလုံးကို _____ပစ္စည်းဟု ခေါ်သည်။
(စ) ကောင်၊ခု၊ယောက် တို့သည် _____ပစ္စည်းဟု ခေါ်သည်။
(ဆ) မောင်၊ ကို၊ ဦး တို့သည်_____ပစ္စည်းဖြစ်သည်။
(ဇ) မ၊မိ၊မယ်၊ဒေါ်၊ သူ တို့သည်_____ပစ္စည်းဖြစ်သည်။
(ဈ) များ၊ တို့သည်_____ပစ္စည်းဖြစ်သည်။
(ည) _____၊_____၊_____၊_____တို့သည် အပိုအလိုမရှိ၊ အတိအကျ ဖြစ်ကြောင်းကို
ပြသော_____ပစ္စည်းဖြစ်သည်။
(ဋ) _____၊_____၊_____၊_____တို့သည် ဖော်ပြထားသော အရေအတွက်ထက် အနည်းငယ်
ပိုလွန်ကြောင်းကို ပြသည် ပစ္စည်းဖြစ်သည်။
(ဌ) _____၊_____၊_____၊_____တို့သည် အရေအတွက်၊ အကြိမ်အခါကို ပြသော ပစ္စည်းဖြစ်သည်။
(ဍ) _____သည် အစဉ်ကို ပြသော_____ပစ္စည်း ဖြစ်သည်။
၄။ အောက်ပါ ကွက်လပ်အသီးသီးတွင် ဆီလျှော်သော နာမ်ပစ္စည်းကို ဖြည့်ပါ။
(က) အစည်းအဝေးကို (၉)နာရီ တွင်_____ စတင်ကျင်းပသည်။
(ခ) ကျောင်းသား(၂၅)ယောက်_____စာမေးပွဲ အောင်ကြသည်။
(ဂ) အအဖေက သားတို့ကို စာအုပ်တစ်အုပ်_____ဆုပေးသည်။
(ဃ) လူ(၅)လျှင် ဆပ်ပြာ (၁၂)တောင့်_____သမဝါယမဆိုင်ကရောင်းသည်။
(င) သားသမီး(၃)ယောက်_____ဘွဲ့ ရကြပြီ။
(စ) သူသည် ကြက်သားဟင်း တစ်ပန်းကန်_____ကို စားပစ်လိုက်သည်။
(ဆ) တစ်ရပ်ကွက်_____သန့်ရှင်းရေးလုပ်ကြသည်။
(ဇ) သူသည် စာမေးပွဲ၌ တစ်ဘာ_____ဂုဏ်ထူးရသည်။
(ဈ) သီတင်းကျွတ်တွင် ကျောင်းနှစ်ရက်_____ပိတ်မည်။
(ည) ကျွန်တော်၏ အဘိုးမှာ အသက်(၇၀)_____ရှိပြီ။
(ဋ) သူ့အရပ်သည် ငါးပေ_____ရှိသည်။
(ဌ) ဤငါးကြင်းကြီးသည် ငါးပိဿာ_____စီးသည်။
(ဍ) ဤလှည်းပေါ်တွင် လူ(၄)ယောက်_____စီးနိုင်သည်။
(ဎ) သူ့ကို စောင့်ရသည်မှာ (၂)နာရီ_____ရှိပြီ။
(ဏ) ဤစာပိုဒ်ကို (၃)_____ဖတ်ပြပါ။
(တ) ထိုင်နေသော ပုဂ္ဂိုလ်များတွင် ယာဘက်မှ သုံးယောက်_____သည် ကျောင်းအုပ်ဆရာကြီး
ဖြစ်သည်။

---

# ဝါကျ

၇၄။ ဆိုလိုသည့် အဓိပ္ပာယ်ရောက်အောင် စနစ်တကျ စီစဉ်ထားသော ပုဒ်အစုအပေါင်းသည်
ဝါကျဖြစ်သည်။ ဝါကျတစ်ခုတွင် အနည်းဆုံး ကတ္တားတစ်ခုနှင့် ကြိယာတစ်ခုပါဝင်သည်။
ဝါကျရိုး
၄၈။ ကတ္တားတစ်ခုနှင့် ကြိယာတစ်ခုသာ ပါဝင်သော ဝါကျသည် ဝါကျရိုး ဖြစ်သည်။
(ကတ္တားတစ်ခုနှင့် ကြိယာတစ်ခုသာ ပါဝင်သော ဝါကျရိုးတို့တွင် သင့်လျှော်သော
ပုဒ်တို့ကိုဖြည့်စွက်၍ ဝါကျရိုးအမျိုးမျိုး ဖွဲ့နိုင်ပုံကို အတွဲ (၁)၊အခန်း (၂)၌ ဖော်ပြခဲ့ပြီ။ ဤအတွဲ
(၁)၊ အခန်း (၃)၌လည်း ဆက်လက်ဖော်ပြမည်။)
ဝါကျရိုးဖွဲ့နည်းအမျိုးမျိုး
၄၉။ (က) ကတ္တား +လိုက်လျှောပြပုဒ် + ကြိယာ
ပန်းတို့သည် +ရာသီအလိုက် +ဖူးပွင့်ကြသည်။
ကတ္တားတစ်ခုနှင့် ကြိယာတစ်ခုသာ ပါဝင်သော ဝါကျရိုး၌ ရာသီအလိုက်ဟူသော
လိုက်လျှောပြပုဒ်ကို ဖြည့်စွက်ဖွဲ့စည်းခြင်းဖြင့် ပန်းတို့သည် ရာသီနှင့် မဆန့်ကျင်ဘဲ
သူ့ရာသီနှင့်သူ လိုက်လျောညီညွှတ်စွာ ဖူးပွင့်ကြကြောင်းကို ရာသီအလိုက် ဟူသော
ပုဒ်ကပြသည်။
ရာသီအလိုက် ဟူသော လိုက်လျောပြပုဒ်၌ ရာသီ ဟူသော နာမ်နှင့် အလိုက် ဟူသော
လိုက်လျောပြဝိဘတ် တို့ ပါဝင်သည်။
(ခ) ကတ္တား + ယှဉ်တွဲပြပုဒ် + ကြိယာ
မောင်စုသည် + ဖခင်နှင့်အတူ + ပြန်လာသည်။
ကတ္တားတစ်ခုနှင့် ကြိယာတစ်ခုသာ ပါဝင်သော ဝါကျရိုး၌ ဖခင်နှင့်အတူ ဟူသော ယှည်တွဲပြပုဒ်
ကို ဖြည့်စွက်ဖွဲ့စည်းထားသည်။ဤသို့ ဖြည့်စွက်ဖွဲ့စည်းခြင်းဖြင့် မောင်စု မည်သူနှင့်
ပြန်လာကြောင်းကို ဖခင်နှင့်အတူ ဟူသော ပုဒ်က ပြသည်။
ဖခင်နှင့်အတူ ဟူသော ယှဉ်တွဲပြပုဒ်၌ ဖခင်ဟူသော နာမ်နှင့် နှင့်အတူဟူသော
ယှည်တွဲပြဝိဘတ်တို့ ပါသည်။
(ဂ)ကတ္တား + ခွဲထုတ်ရာပြပုဒ် +ကတ္တားအဖြည့်
ပုဒ် +ကြိယာ
ဆန်စပါးသ
ည်
+
မြန်မာထွက်ကုန်များအနက်
+
အဓိကထွက်ကုန် +ဖြစ်သည်။
ကတ္တားတစ်ခုနှင့် ကြိယာတစ်ခုသာ ပါဝင်သော ဝါကျရိုး၌ မြန်မာ့ထွက်ကုန်များအနတ် ဟူသော
ခွဲထုတ်ရာပြပုဒ် နှင့် အဓိကထွက်ကုန် ဟူသော ကတ္တားအဖြည့်ပုဒ်တို့ကို
ဖြည့်စွက်ဖွဲ့စည်းထားသည်။ ဤသို့ ဖြည့်စွက်ဖွဲ့စည်းခြင်းဖြင့် ဆန်စပါးသည်
မည်သို့သောထွက်ကုန်ပစ္စည်းမျိုး ဖြစ်သည်ကို မြန်မာ့ထွက်ကုန်များအနက် နှင့်
အဓိကထွက်ကုန် ဟူသောပုဒ်တို့က ပြသည်။
မြန်မာ့ထွက်ကုန်များအနက် ဟူသော ခွဲထုတ်ရာပြပုဒ်၌ မြန်မာ့ထွက်ကုန်များ ဟူသော နာမ်
နှင့် အနက် ဟူသော ခွဲထုတ်ရာပြဝိဘတ် တို့ပါဝင်သည်။
အဓိကထွက်ကုန် ဟူသော ကတ္တားအဖြည့်ပုဒ် ၌မူ ကတ္တားအဖြည့်ဝိဘတ် မပါဝင်ပေ။
(ဃ) ကတ္တား + ရည်စူးပြပုဒ် + ကံပုဒ် +ကြိယာ
တပ်မတော်သား +နိုင်ငံအတွက် +အသက်ကို + ပေးလှုကြသည်။
ကတ္တားတစ်ခုနှင့် ကြိယာတစ်ခုသာ ပါဝင်သော ဝါကျရိုး၌ နိုင်ငံအတွက် ဟူသော
ရည်စူးချက်ပြပုဒ် နှင့် အသက်ကို ဟူသော ကံပုဒ်တို့ကိုဖြည့်စွက်ဖွဲ့စည်းခြင်းဖြင့်
တပ်မတော်သားတို့၏နိုင်ငံချစ်စိတ်ကို နိုင်ငံအတွက် နှင့် အသက်ကို ဟူသော ပုဒ်တို့က ပြသည်။
နိုင်ငံအတွက် ၌ နိုင်ငံ ဟူသော နာမ် နှင့် အတွက် ဟူသော ရည်စူးချက်ပြဝိဘတ် တို့
ပါဝင်သည်။
အသက်ကို ၌ အသက် ဟူသော နာမ် နှင့် ကို ဟူသော ကံဝိဘတ် တို့ပါဝင်သည်။
(င) ကတ္တား +အချိန်ဆက်တိုက်ပြပုဒ် + ကြိယာ
လူနာသည် + ငါးရက်တိုင်တိုင် + မေ့မြောနေသည်။
ကတ္တားတစ်ခုနှင့် ကြိယာတစ်ခုသာ ပါဝင်သော ဝါကျရိုး၌ ငါးရက်တိိုင်တိုင် ဟူသော
အချိန်ဆက်တိုက်ပြပုဒ် ကို ဖြည့်စွက်ဖွဲ့စည်းထားသည်။ဤသို့ ဖြည့်စွက်ဖွဲ့စည်းခြင်းဖြင့် လူနာ
တစ်ဆက်တည်း အချိန်မည်မျှကြာအောင်မေ့မြောနေသည်ကို ငါးရက်တိုင်တိုင် ဟူသော
ပုဒ်ကပြသည်။
ငါးရက်တိုင်တိုင် ဟူသော အချိန်ဆက်တိုက်ပြပုဒ် ၌ ငါးရက် ဟူသော နာမ်နှင့် တိုင်တိုင်
ဟူသော အချိန်ဆက်တိုက်ပြဝိဘတ် တို့ ပါဝင်သည်။
ဝါကျရိုးဖွဲ့နည်းအမျိုးမျိုး
၁
။
ကတ္တား
ပန်းတို့သည်
+လိုက်လျောပြပုဒ်
ရာသီအလိုက်
+ကြိယာ
ဖူးပွင့်ကြသည်။
၂
။
ကတ္တား
မောင်စုသည်
+ယှဉ်တွဲပြပုဒ်
ဖခင်နှင့်အတူ
+ကြိယာ
ပြန်လာသည်။
၃
။
ကတ္တား
ဆန်စပါးသည်
+ခွဲထုတ်ပြပုဒ်
မြန်မာ့ထွက်ကုန်များအန
က်
+ကတ္တားအဖြည့်
ပုဒ်
အဓိကထွက်ကု
န်
+ကြိယာ
ဖြစ်သည်။
၄
။
ကတ္တား
တပ်မတော်သား
တို့သည်
+ရည်စူးချက်ပြပုဒ်
နိုင်ငံအတွက်
+ကံပုဒ်
အသက်ကို
ပေးလှူကြ
သည်။
၅
။
ကတ္တား
လူနာသည်
+အချိန်ဆက်တိုက်ပြပုဒ်
ငါးရက်တိုင်တိုင်
+ကြိယာ
မေ့မြောနေသည်
။

> လေ့ကျင့်ခန်း

၁။ ဝါကျဆိုသည်မှာ အဘယ်နည်း။
၂။ ဝါကျရိုးဆိုသည်မှာ အဘယ်နည်း။ သင်လေ့လာသင်ကြားပြီးသော
ဝါကျရိုးဖွဲ့နည်းအမျိုးမျိုးအနက် ဝါကျရိုးဖွဲ့နည်း (၅)မျိုးကို သာဓကဝါကျနှင့် တတွ ရေးပြပါ။
၃။ အောက်ပါ ဝါကျများ၌ မျဉ်းသားထားသော ပုဒ်များ၏အမည်ကို ဖော်ပြပါ။
(က) ဤပန်းသည် အင်ကြင်းပန်း ဖြစ်သည်။
(ခ) မန္တလေး-ရန်ကုန် အမြန်ရထားသည် ရန်ကုန်ဘူတာသို့ ညနေ (၆)နာရီခွဲတွင် ဆိုက်မည်။
(ဂ) ဆရာကြီးသည် အာဇာနည်နေ့အကြောင်းကို ကျောင်းသားများအားဟောပြောသည်။
(ဃ) အတန်းသားများက မောင်တင်ကို အတန်းခေါင်းဆောင် မြှောက်သည်။
(င) အောင်နက်သည် အမဲရိုးကို ဈေးမှ ချီလာသည်။
(စ) ကျွန်ုတို့သည် မီးသတိပေး ပိုစတာကြီးကို လမ်းထိပ်၌ စိုက်ထူကြသည်။
၄။အောက်ပါဝါကျများရှိ ကွက်လပ်တို့၌ နာမ်ဝိဘတ်ဆက်ထားသော ပုဒ်တို့ကို ဖြည့်ပါ။
(က) ရွာသူရွာသားများ၏_____ရွာလမ်းမကြီး ဖောက်ပြီးသွားပြီး။
(ခ) မဟာဇနကသည် _____ထီးနန်းကို ရ၏။
(ဂ)သူသည် _____စီးပွားဖြစ်သွားသည်။
(ဃ) သူ့ကို _____အရေးယူမည်။
(င) လယ်ယာဦးကြီးတို့သည် သီးနှံများကို _____စိုက်ပျိုးကြရ၏။
(စ)မိမိပြုသောကောင်းမှု_____ကောင်းကျိုးခံစားကြရသည်။
(ဆ) သူသည် ပေးထားသော _____လုပ်လေ့ရှိသည်။
(ဇ) ပွဲကြည့်ပရိတ်သတ်သည် _____ပြည့်နေသည်။
(ဈ) မိဘတို့၏ _____ထိမ်းမြားမင်္ဂလာပွဲကို ကျင်းပပေးသည်။
(ည) ငှက်ပျောသီးသည် _____ဖြစ်စေသည်။
(ဋ) မိဘတိုင်းသည် သားသမီးကို _____ချစ်ကြသည်။
(ဌ) မင်းကြီးသည် တိုင်းပြည်ကို _____အုပ်ချုပ်သည်။
(ဍ) ဤပုဂ္ဂိုလ်ကြီးသည် တိုင်းပြည်ကို_____အုပ်ချုပ်သည်။
(ဎ) ဗေဒါပင်များသည် _____မျောပါလာသည်။
(ဏ) သူသည်_____အကြီးဆုံး ဖြစ်သည်။
(တ) _____ဘိန်းမုန့်ကို အကြိုက်ဆုံးဖြစ်သည်။
(ထ) လမ်းလျှောက်ခြင်းသည် _____ကောင်းသော ကိုယ်လက်လှုပ်ရှားနည်း တစ်မျိုးဖြစ်သည်။
(ဒ) အမေသည် _____မာလာကာသီးများ ဝယ်လာသည်။
(ဓ) အဖေသည် ဧည့်သည်များကို _____လိ်ုက်ဖို့သည်။
(န) ဗုဒ္ဓသည်_____ဒုက္ခရစရိယာ ကျင့်ခဲ့သည်။
(ပ) ပြည်ထောင်စုနေ့ပြပွဲကို ကျိုက္ကဆံကွင်း၌_____ကျင်းပသည်။

---

# ပုဒ်ဖြတ်ပုဒ်ရပ်သင်္ကေတများ

၅၀။ မြန်မာစာရေးသားရာ၌ အဓိပ္ပာယ်ရှင်းလင်းစေရန် ပုဒ်ကလေး၊ ပုဒ်မ၊ ဝိုက်ကွင်း စသော
သင်္ကေတများကို အသုံးပြု၍ ရေးရသည်။ ထိုသင်္ကေတများကို ပုဒ်ဖြတ်ပုဒ်ရပ်သင်္ကေတများဟု
ခေါ်သည်။
ပုဒ်မကြီး။ ။
၅၁။ (က) ရုံးစာ ရေးရာ၌ အကြောင်းအရာ ၊ ရည်ညွှန်းချက်၊ မှတ်ချက် တို့၏ နောက်၌
ပုဒ်မကြီး( ပုဒ်မ၂-ခု) သုံးသည်။
သာဓက။ ။
-အကြောင်းအရာ။ ။(၃)လပတ် အစီရင်ခံစာ ပေးပို့ခြင်း
-ရည်ညွှန်းချက်။ ။၅၅၉/မစဖ(ဖ)၁"၄/၈၁။
-မှတ်ချက်။ ။တစ်ဦးဆိုင်နာမ်ကို ဧကဝိနာမ်ဟု ရှေးက ခေါ်ကြသည်။
(ခ) စာပိုဒ်ဘေးခေါင်းစဉ်နောက်တွင် ပုဒ်မကြီး(ပုမ်မ -၂ခု)ကို သုံးသည်။
သာဓက။ ။
-နှမ်း။ ။နှမ်းသည် ပူ၍ခြောက်သွေ့သော ရာသီဥတုကို ကြိုက်သည်။ သဲဆန်သော
မြေတွင်လည်းကောင်း၊နုန်းတင်မြေတွင်လည်းကောင်း၊နုန်းစနယ်မြေတွင်
လည်းကောင်း ရှင်သန်သည်။
ဝိုက်ကွင်း ( )
၅၂။ (က)ရှိရင်းစာများနှင့် ဆက်နွယ်သော အကြောင်းအရာ တစ်ရပ်ရပ်ကို ရေးသားသော
စကားချပ် ကို ဝိုက်ကွင်းဖြင့်ပြသည်။
သာဓက။ ။
-ကုမုဒြာ-န/ကုမုတ်ဒရာ/ အပွငြ့်ဖူသော ကြာတစ်မျိုး(ညအခါ လရောင်ခံ၍ ပွင့်သည်ဟု
ဆိုကြသည်။)
-အလံ-န/အလန်/အရောင်စုံ အမျိုးမျိုးရှိ၍ တိုင်၊ တုတ်တံ စသည်တွင် လွှင့်ထူရသော အဝတ်။
သို့မဟုတ် စက္ကူဖြင့် ပြုလုပ်ထားသည့် အရာ။(တိုင်းပြည်၊ ဘုရင်၊ လူမျိုး၊ အဖွဲ့အစည်းတစ်ခုခုကို
ကိုယ်စားပြုသော ၊ကိစ္စတစ်ခုခုကို ရည်ညွှန်းသော အထိမ်းအမှတ် လက္ခဏာအဖြစ်သုံးသည်)
(ခ) အဆင့်၊ အမှတ်၊ အပိုဒ် စသော စကားလုံးတို့၏နောက်ရှိ အစဉ်ပြကိန်းဂဏန်းများကို
ဝိုက်ကွင်းဖြင့် ပြသည်။
သာဓက။ ။
-ဘာသာရပ်အားလုံးတွင် အဆင့် (၄)ရသူများသာ လျှောက်ထားနိုင်သည်။
-အမှတ် (၃) အစိုးရအလယ်တန်းကျောင်း
-စာပိုဒ်အမှတ် (၅)တွင် ဖော်ပြထားသည်။
မျဉ်စောင်း
၅၃။ အမိန့်ကြော်ငြာစာ၊ ကြော်ငြာစာ၊ အမှတ်စဉ်တို့ကို ဖော်ပြရာ၌ မျဉ်းစောင်းကို သုံးသည်။
သာဓက။ ။
ပြည်ထောင်စုဆိုရှယ်လစ်သမ္မတ မြန်မာနိုင်ငံတော်
နိုင်ငံတော်ကောင်စီ
အမိန့်ကြော်ငြာစာ
အမှတ် ၁/၈၂
ဝန်ထမ်းရွေးချယ်လေ့ကျင့်ရေးအဖွဲ့
ခြောက်ထပ်ရုံး၊ ကမ်းနားလမ်း၊ ရန်ကုန်
ကြော်ငြာစာအမှတ် ၁/၈၂
စာအမှတ်-၅၇၉/မစဖ (ဝန်ထမ်း) ၂-၁၈/၈၂
မျဉ်းရှည် フフフ
၅၄။ စာပိုဒ်ခွဲရှိ ယင်းတို့မှာ၊ ၄င်းတို့မှာ စသည်တို့၏ နောက်တွင် လည်းကောင်း၊ စာပိုဒ်ခွဲကို
ညွှန်းသော စာပိုဒ်ကြီး၏ နောက်တွင်လည်းကောင်း မျဉ်းရှည်ကို သုံးသည်။
သာဓက။ ။
-လူတို့ နေ့စဉ် စားသုံးသည့် အစာထဲတွင် အာဟာရရဓါတ် (၆)မျိုး ပါရှိသည်။
ယင်းတို့မှာ フフフ
၁။ အသားဓါတ် (ပရိုတိန်း)
၂။ အဆီဓါတ်
၃။ ကစီဓါတ်
၄။ ဗီတာမင်ဓါတ်
၅။ သတ္တုဓါတ်
၆။ ရေ တို့ဖြစ်ကြသည်။
ကျောက်အမျိုးအစားများကို အဓိကအားဖြင့် အောက်ပါအတိုင်း(၃)မျိုး
ခွဲခြားထားနိုင်သည် フフフ
(က)မီးသင့်ကျောက်
(ခ) အနည်ကျကျောက်
(ဂ) အသွင်ပြောင်းကျောက်
မျက်တောင်ဖွင့် မျက်တောင်ပိတ် ဓ ဓ
၅၅။(က) ကောက်နုတ်ချက်၊ ဆိုရိုးစကားစသည်တို့ကို
ဖော်ပြရာ၌ မျက်တောင်ဖွင့် မျက်တောင်ပိတ်ကို သုံးသည်။
သာဓက။ ။
-' ကမ္ဘာမြေကြီးတွင် နေ့စဉ်လိုလို တစ်နေရာရာ၌ ငလျှင်လှုပ်သည်'ဟု
သိပ္ပံပညာရှင်တို့က အခိုင်အမာ ယုံကြည်သည်။
-' မျက်ခမ်းစပ်ရောဂါသည် ကူးစက်တတ်သည်၊ မျက်တောင်စူးတတ်သည်၊
မျက်စိကွယ်နိုင်သည်။ ကြိုတင်ကာကွယ်ကုသပါက မျက်စိမကွယ်ပါ' ဟူသော
ပိုစတာကြော်ငြာဖြင့် ပညာပေးထားသသည်ကို တွေ့ရသည်။
-' ပညာစူသည် မြတ်ရွှေအိုး၊ ဥစ္စာဟူသည် မျက်လှည့်မျိုး 'ဟု ဆိုရိုးစကားရှိသည်။
(ခ) ပြောသူ၏ စကားကို ပြောသည့်အတိုင်း တိုက်ရိုက်ဖောပြရာ၌ မျက်တောင်ဖွင့်
မျက်တောင်ပိတ်ကို သုံးသည်။
သာဓက။ ။
-' မြန်မာစာရေးရာမှာ အဓိပ္ပာယ် ရှင်းလင်းအောင် ပုဒ်ဖြတ်ပုဒ်ရပ်တွေကို
သူ့နေရာနှင့်သူ မှန်မှန်ကန်ကန် သုံးတတ်ဖို့လိုတယ်'ဟု ဆရာက တပည့်ကို ပြောသည်။

---

# စကားလုံးအညွှန်း

ကြိ=ကြိယာ
ကြိဝိ=ကြိယာဝိသေသန
စည်း=ပစ္စည်း
န= နာမ်
နစ=နာမ်စား
နဝိ=နာမဝိသေသန
ဝိ= ဝိဘတ်
သမ်= သမ္ဗန္ဓ
စာမျက်နှာ ဝ စာမျက်နှာ
က ဝ ဝ ဝ
က (ကတ္တားဝိ)
က (အချိန်ပြဝိ)
၄၂။
၄၃။
ကြိယာဝိဘတ်
ကြိယာဝိသေသန
၄၂၊၄၆။
၃၈။
က (နေရာပြဝိ)
က (ထွက်ခွာရာပြဝိ)
၄၃။
၄၂။
ကြောင့် (အကြောင်းပြဝိ)
ကြိမ် ( အကြိမ်ပြစည်း)
၄၃။
၆၁။
ကာလပြကြိယာဝိဘတ်
ကံပုဒ်
၄၆။
၆၆၊၆၇။
ကျွန်တော် (နစ)
ကျွန်တော် (ပြောသူနစ)
၁၅။
၁၆။
ကံဝိဘတ်
ကို (ကံဝိ)
၄၂။
၄၂။
ကျွန်ုပ် (နစ)
ကျွန်ုပ် (ပြောသူနစ)
၁၅။
၁၆။
ကိုယ် (ပြောသူနစ)
ကတ္တား
၁၆။
၆၄-၄၇။
ကျွန်မ (နစ)
ကျွန်မ (ပြောသူနစ)
၁၅။
၁၆။
ကတ္တားဝိဘတ်
ကတ္တားအဖြည့်ပုဒ်
၄၂။
၆၅၊၆၇။ ခ
ဝ
ကျ (သင်္ချာလေးနက်ပစ္စည်း)
ကျစီ (သင်္ချာလေးနက်ပစ္စည်း)
၅၉။
၅၉။ ခါ (အကြိမ်ပြစည်း) ၆၁။
ကျော် (ပမာဏပြစည်း)
ကျုပ် (နစ)
၆၀။
၁၆။
ခေါက် (အကြိမ်ပြစည်း)
ခင်ဗျား (နစ)
၆၁။
၁၅။
ကျုပ် (ပြောသူနစ)
ကြားနာသူနာမ်စား
၁၆။
၁၇၊၁၈။
ခင်ဗျား (ကြားနာသူနစ)
ခန့် (ပမာဏပြစည်း)
၁၇။
၆၀။
ကြိယာ
ကြိယာပစ္စည်း
၂၃၊၆၄-၆၇။
၅၈။
ခွဲထုတ်ရာပြပုဒ်
ခွဲထုတ်ရာပြဝိဘတ်
၆၅၊၆၇။
၄၄၊၆၅။
စာမျက်နှာ ဝ စာမျက်နှာ
ဂ
ဂုဏ်ရည်ကြိယာ
ဂုဏ်ရည်ပြနာမဝိသေသန
၂၃-၂၅။
၃၁-၃၃။
တ
တပည့်တော် (ပြောသူနစ)
တပည့်တော်မ (ပြောသူနစ)
၁၇။
၁၇။
င
တိတိ (သင်္ချာလေးနက်ပစ္စည်း)
တိုင်တိုင် (နေရာဆက်တိုက်ပြဝိ)
၅၉။
၄၃။
ငါ (နစ)
ငါ (ပြောသူနစ)
၁၅။
၁၆။
တိုင်တိုင်
(အချိန်ဆက်တိုက်ပြဝိ)
တိုင်အောင်
(ဆိုက်ရောက်ရာပြဝိ)
၄၃။
၄၃။
ငှာ (ရည်စူးချက်ပြဝိ) ၄၃။
တိုင်အောင်
(နေရာဆက်တိုက်ပြဝိ)
တိုင်အောင်
(အချိန်ဆက်တိုက်ပြဝိ)
၄၃။
၄၃။
စ
ဝ
တစ်ဦးဆိုင်နာမ်
တည်း (သင်္ချာလေးနက်စည်း)
၇၊၉။
၅၉။
စလုံး (သင်္ချာလေးနက်စည်း)
စီ (သင်္ချာလေးနက်စည်း)
၅၉။
၅၉။
တွင် (ခွဲထုတ်ရာပြဝိ)
တွင် (အချိန်ပြဝိ)
၄၃။
၄၃။
စေ (အမိန့်ချဝိ)
စေခိုင်းဝိဘတ်
၄၇။
၄၆။ တွင် (နေရာပြဝိ) ၄၃။
စို့ (ညှိနှိုင်းဝိ)
စိတ္တဇနာမ်
၄၇။
၇၊၁၀။
ထ
ထိအောင် (ဆိုက်ရောက်ရာပြဝိ)
ဝ
၄၂။
ဆ
ဝ
ထို (နစ)
ထွက်ခွာရာပြဝိဘတ်
၁၅။
၄၂။
ဆိုက်ရောက်ရာပြဝိဘတ်
ဆန္ဒညွှန်ဝိဘတ်
၄၂။
၄၆၊၄၇။
ဒ
ဒီဃသရ ၁၊၂။
ည
ညည်း (နစ) ၁၅။
န
နာမဝိသေသန ၃၁။
ညည်း (ကြားနာသူနစ)
ညှိနှိုင်းဝိဘတ်
၁၇၊၁၈။
၄၆။
နေရာဆက်တိုက်ပြဝိဘတ်
နေရာပြဝိဘတ်
၄၃၊၄၅။
၄၃။
စာမျက်နှာ ဝ စာမျက်နှာ
နင် (နစ)
နင် (ကြားနာသူနစ)
၁၅။
၁၇။
ပစ္စည်း
ပတ်လုံး (အချိန်ဆက်တိုက်ပြဝိ)
၅၈။
၄၃။
နာမ်
နာမ်စား
၇။
၁၅။
ပုဒ်ဆက်သမ္ဗန္ဓ
ပုဒ်ပြောင်းပစ္စည်း
၅၂-၅၅။
၅၈။
နာမ်ပစ္စည်း
နာမ်ဝိဘတ်
၅၈။
၄၈။
ပုဒ်ဖြတ်ပုဒ်ရပ်သင်္ကေတများ
ပုဒ်မကြီး
၇၀။
၇၀။
နှင့် (ယှဉ်တွဲပြဝိ)
နှင့် (အသုံးခံပြဝိ)
၄၂။
၄၃။
ပြောသူနာမ်စား
ဖ
၁၆။
နှင့် (ပုဒ်ဆက်သမ်)
နှင့်အညီ (ယှဉ်တွဲပြဝိ)
၄၂။
၅၂၊၅၃။
ဖို့ (ရည်စူးချက်ပြဝိ)
ဖြင့် (အကြောင်းပြဝိ)
၄၃။
၄၃။
နှင့်အတူ (ယှဉ်တွဲပြဝိ)
နှင့်အမျှ (ယှဉ်တွဲပြဝိ)
၄၃။
၄၃၊၄၄။
ဖြင့် (အသုံးခံပြဝိ)
ဖြစ်စေ... ဖြစ်စေ
(ပုဒ်ဆက်သမ်)
၄၂။
၅၂ ၊၅၄။
၌ (နေရာပြဝိ)
၌ (နေရာပြဝိ)
၄၃။
၄၃။
ဖြစ်ဖြစ် ... ဖြစ်ဖြစ်
(ပုဒ်ဆက်သမ်) ၅၂။
ပ
ပမာဏပြကြိယာဝိသေသန ၃၈။
မ
မင်း (နစ) ၁၅။
ပမာဏပြပစ္စည်း
ပါရစေ (ဆန္ဒညွှန်ဝိ)
၅၈၊၆၀။
၄၆၊၄၇။
မင်း (ကြားနာသူနစ)
မျက်တောင်ဖွင့် မျက်တောင်ပိတ်
၁၇။
၇၂၊၇၃။
ပါရစေ (ဆန္ဒညွှန်ဝိ)
ပင်ကိုကြိယာ
၄၆၊၄၇။
၂၃၊၂၄။
မျဉ်းစောင်း
မျဉ်းရှည်
၇၁။
၇၂။
ပင်ကိုနာမဝိသေသန
ပုဂ္ဂလနာမ်စား
၃၃၊၃၄။
၁၅။
မြောက် (အစဉ်ပြမျဉ်း)
မှ (ထွက်ခွါရာပြဝိ)
၆၁။
၄၂။
ပေါင်းစပ်ကြိယာ
ပေါင်းစပ်နာမဝိသေသန
၂၃၊ ၂၆-၂၈။
၃၄၊၃၅။
မှတစ်ပါး (ပုဒ်ဆက်သမ်)
မှာ (ကတ္တားဝိ)
၅၂၊၅၅။
၄၂။
ပိုင်ဆိ်ုင်ခြင်းပြဝိဘတ်
ပိုင်ဆိ်ုင်ခြင်းပြသင်္ကေတ
၄၃။
၅။
မှာ (နေရာပြဝိ)
မှာ (အချိန်ပြဝိ)
၄၃။
၄၃။
ဝ စာမျက်နှာ ဝ စာမျက်နှာ
ယ
ယင်း (အပြောခံနစ) ၁၈။
လုံးလုံး (အချိန်ဆက်တိုက်ပြဝိ)
လျှင် (သင်္ချာလေးနက်စည်း)
၄၃။
၅၉၊၆၀။
ယှဉ်တွဲပြပုဒ် ၆၅၊၆၇။ ဝ
ယှဉ်တွဲပြဝိဘတ် ၄၃၊၄၄။ ဝ
ရ
ရဿသရ ၁။
ဝါကျ
ဝါကျဆက်သမ္ဗန္ဓ
၆၄။
၅၂။
ရအောင် (ညှိနှိုင်းဝိ)
ရော ...ပါ (ပုဒ်ဆက်သမ်)
၄၇။
၅၂။
ဝါကျရိုး
ဝိဘတ်
၆၄။
၄၂။
ရော ...ရော (ပုဒ်ဆက်သမ်)
ရည်စူးချက်ပြပုဒ်
၅၂။
၆၆၊၆၇။
ဝိုက်ကွင်း
ဝစ္စနှစ်လုံးပေါက်
၇၀၊၇၁။
၅။
ရည်စူးချက်ပြဝိဘတ်
ရှေးရှုရာပြဝိဘတ်
၄၃-၄၅၊
၆၆။
၄၂။
ဝယ် (နေရာပြဝိ)
ဝယ် (နေရာပြဝိ)
၄၃။
၄၃။
ရှင် (နစ)
ရှင် (ကြားနာသူနစ)
၁၅။
၁၇။
သ
သရသံလေး ၅၊၆။
လ
လော့ (စေခိုင်းဝိ) ၄၆။
သူ (နစ)
သူ (အပြောခံနစ) ၁၅။
၁၈၊ ၁၉။
လက်ခံပြဝိဘတ်
လောက် (ပမာဏပြစည်း)
၄၃။
၆၀။
သေးသေးတင်
သော်လည်းကောင်း ...
သော်လည်းကောင်း
(ပုဒ်ဆက်သမ်)
၃။
၅၂။
လိုက်လျောပြပုဒ်
လိုက်လျောပြဝိဘတ်
၆၄၊၆၇။
၄၃။
သံတိုသရ
သံပြောင်းပြသင်္ကေတ
၃၊၄။
၃-၆။
လည်းကောင်း... လည်းကောင်း
(ပုဒ်ဆက်သမ်) ၅၂၊၅၇။
သံရှည်သရ
သံရှည်အသတ်
၄၊၅။
၅၊၆။
၄င်း (နစ)
၄င်း (အပြောခံနစ)
၁၅။
၁၈၊၁၉။
သို့ (ဆိုက်ရောက်ရာပြဝိ)
သို့ (ရှေးရှုရာပြဝိ)
၄၂။
၄၂။
လုံး (သင်္ချာလေးနက်ပစ္စည်း) ၅၉။ ဝ
ဝ စာမျက်နှာ ဝ စာမျက်နှာ
သို့မဟုတ် (ပုဒ်ဆက်သမ်)
သင် (နစ)
၅၂-၅၄။
၁၅။
အတွက် (ရည်စူးချက်ပြဝိ)
အထိ (ဆိုက်ရောက်ရာပြဝိ)
၄၃၊၄၄။
၄၂။
သင် (ကြားနာသူနစ) ၁၇။ အထဲမှ (ခွဲထုတ်ရာပြဝိ) ၄၃။
သင်္ချာနာမဝိသေသန ၃၁။ အထဲမှာ (ခွဲထုတ်ရာပြဝိ) ၄၃။
သင်္ချာနာမ်စား
သင်္ချာလေးနက်ပစ္စည်း
၁၅။
၅၈။
အဓိပ္ပါယ်ဆက် သမ္ဗန္ဓ
အနက် (ခွဲထုတ်ရာပြဝိ)
၅၂။
၄၃၊၄၄။
သင်း (နစ)
သင်း (အပြောခံနစ)
၁၅။
၁၈။
အပြောခံနာမ်စား
အဖို့ (ရည်စူးချက်ပြဝိ)
၁၅၊၁၈၊၁၉။
၄၃။
သည် (နစ)
သည် (ကတ္တားဝိ)
၁၅။
၄၂။
အဘယ် (နစ)
အမူအရာပြ ကြိယာဝိသေသန
၁၅။
၃၈၊၃၉။
သမ္ဗန္ဓ
အ
၅၂။
အမေးကြိယာဝိသေသန
အမေးနာမဝိသေသန
၃၈။
၃၁။
အကြောင်းပြဝိဘတ်
အကြိမ်ပြပစ္စည်း
၄၃။
၅၈၊၆၁။
အမေးနာမ်စား
အမိန့်ချဝိဘတ်
၁၅။
၄၆၊၄၇။
အချို့ (နစ)
အချိန်ဆက်တိုက်ပြပုဒ်
၁၅။
၆၆၊၆၇။
အများဆိုင်နာမ်
အမျိုးအစားပြကြိယာဝိဘတ်
၇၊၁၀။
၄၆။
အချိန်ဆက်တိုက်ပြဝိဘတ်
အချိန်ပြကြိယာဝိသေသန
၄၃၊၄၅။
၃၈။
အရ (လိုက်လျောပြဝိ)
အလို့ငှာ (ရည်စူးချက်ပြဝိ)
၄၃။
၄၃။
အချိန်ပြဝိဘတ်
အခြေခံသရ
၄၃။
၁။
အလိုက် (လိုက်လျောပြဝိ)
အလျောက် (လိုက်လျောပြဝိ)
၄၃။
၄၃။
အခြေအနေပြကြိယာဝိသေသန
အစုပြနာမ်
၃၈။
၇၊ ၁၁။
အသုံးခံပြဝိဘတ်
အား (လက်ခံပြဝိ)
၄၂။
၄၃။
အစဉ်ပြပစ္စည်း
အညွှန်းနာမဝိသေသန
၅၈၊၆၁။
၃၁။
အားလုံး (နစ)
အားလျော်စွာ (လိုက်လျောပြဝိ)
၁၅။
၄၃။
အညွှန်းနာမ်စား
အတိုင်း (လိုက်လျောပြဝိ)
၁၅။
၄၃။
အောက်မြစ်
ဤ (နစ)
၃-၅။
၁၅။
ဝ ဝ ၏ (ပိုင်ဆိုင်ခြင်းပြဝိ) ၄၃။